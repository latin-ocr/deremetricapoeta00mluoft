LIBER QVARTVS. 281

in confiniis verborum pai-uin frequentes adeoque aliquanto
pauciores quam permulti e sequentibus dactylicis, de qua
re et infra dicetur, id quamquam non sine Graecorum re-
spectu instituisse existimandus est, tamen non admisit sine
exemplo Latino. nam et in Livii Naeviique carminibus epicis
quamquam ut longioribus inveniuntur plures collisiones voca-
lium quam in ceteris, quae extant, monumentis saturniis,
tamen. multo minor est numerus quam apud Plautum et
Terentium.

Contra. sanequam probabilest in carminibus metri anti-
quissimi levioribus et propius accedentibus ad comoediam,
ut puta Fescenninis et Atellanis, eandem vel similem fuisse
elisionis vel synizesis frequentiam licentiamque.

His praemissis nihil obstat, quin singulas concurrentium
interse vocalium leges, quales ore Romano sunt formatae,
persequamur. prius de hiatu uno verbo constante agetur.

Itaque primum omnium non licet coeuntium
sine consona media syllabarum priorem esse pro-
ductam, licet posteriorem. porro pro diversitate
sonorum evenit, continuandi sese et excipiendi
varia ut insit vocalibus facultas. quippe partim
numquam, partim rarissime α velo cum qualibet
vocali insequenti, e cum altera e componi solent.
proximae inconcinnitate accedunt iunctae 2'2', iu,
ui, uu, ita quidem, ut quas primo et quarto loco
posui deterius nectantur quam mediae. neque
refert inelegantiae, si ex coiugatis his consona
sit altera. minimum habent asperitatis ea, ei, eo,
eu, ἱα, ie, ἑο, ua, ue, κιο. praeterea non est quod
dicam vocalium, quas in unam syllabam cogi non
licet, asperiorem concursum mitigari, si mutata
alterutra efficiantur nexus ei, quos minus offen-
sionis habere exposui.

Iam legibus his ut responderent, tribus ra-
tionibus effecerunt veteres, scilicet vocalem
priorem aut corripiendo, si esset longa, aut, si
brevis, abiciendo (utrumque et apud Graecos re-
peritur) aut copulando per contractionem cum
proxima.

