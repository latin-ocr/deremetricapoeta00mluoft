LIBER TERTIVS. ‘205

contrarium peccare maluerunt. nam Horatium Lucretium-
que si omiseris, e quibus hic ab arte nondum adulta habet
veniam, ille satirico iure et molliculis communique sermoni
accommodatis excusatur numeris, quo quis fuit praestantior
poetarum, eo curatius abstinuerunt ab incisione ista, par-
tim perexiguum, partim nullum ut habeat apud eos locum.
Quod quo plenius appareat, iam illud demonstrabo, in

versu tali:

infandum regina iubes renovare dolorem,
sive hunc mavis:

omnia fanda nefanda malo permixta furore,
solum post quartam arsin, haud sane post trochaeum ter-
tium adesse caesuram. in quibus vulgo statuunt principalem
incisionem tertio trochaeo repositam, ut minus validam, ad-
iuvari hephthemimeri sive sola sive addita trithemimeri.
quod non nego mihi omni tempore visum esse perversum.

Etenim cum apud Latinos ad fulciendam divisionem

semiquinariam neque trithemimeris adhibeatur nec bucolica
distinctio, scilicet quod illa aequabiles nec incongruae effici
eis sunt visae versus partes, qui poterit credi trochaica
caesura, qua proportio membrorum penthemimeri distinc-
torum una mora mutatur, tantam fieri partium inaequali-
tatem, ut iam binis aliis placeat succurri incisionibus? immo
vero cum prima usquequaque lex sit caesurae, ut, interse
quae segregentur, ne nimis fiant incongrua spatio, iam si
statueris versu isto:

infandum regina iubes renovare dolorem
post secundam etiam quartamque distingui arsin, norma
ista, quae mediocriter servatur priore hemistichio — quam-
quam oportuit partem principalem infandum, quae choriam—
bum aequat, minorem esse insequente regina, quae paeonem
explet tertium ——, foede violatur posteriore. quis enim credet
pedem iambicum iubes apte respondere insequenti cum thesi
quarta metro adonio renovare dolorem. aut hoc parum con-
cinnum aut nihil. quod cum ita sit — pertinet autem ad
Graecos non minus quam ad Latinos —, recte dicemus, si
insit in versu isto ‘infandum reyina iubes renovare dolorem'
caesura trochaica, eam tam firmam esse existimasse veteres,
non ut ullo proprio egeret adminiculo.

