LIBER SEXTVS. 441

Omissum Bonifacz'i exemplum [Sidon. c. IX, 279] quod
in editione priore posueram. nam scribendum Bonifatium, ut
Graece habetur Eulyches, interim demonstratumst a Pottio
ac Schmitzio [opusc. 140 sq.].

Iam considerantibus exempla ista facile apparebit, quam
vel apud christianos aliarum rerum cura prae metri lege
fuerit contempta. quod non minus confirmatur correptis
plerumque, ut versui satisfiat. syllabis eis, quae habent ac-
centum grammaticum, sicut fit in his quae sunt:

Adriani [Prud. c. Symm. I, 274], Archyta [sid. pan.
Anth. 17ss], Cyprianum [Ven. misc. VIII, 6, 270], detur
[Luxorius 337, 63 Dracont. 8, 3143 9, 226], lugubri
[Prud. cath. 9, 79], spiritu [Sed. hymn. 1, 1103 Paul.
21, 271], tibicines [Sed. c. p. ΙΙΙ, 134], triduo [Sed.
c. p. V, 244}
quid quod et illud identidem admisere, simul in eadem parte
orationis accentu grammatico insignita ut breviarent, at
vacua eodem producerent‘.> quale habes hoc versu Luxorii
[351, 2] ‘inpleret czmcti viscera neqotii’ aut Venantii tali
[misc. VII, 12, 249] ‘ar-ctos, meridies, oriens, occasus honorat’.
quae cum ita sint, non absurde statuetur, quantitatum quae
apud christianos inveniuntur a classicorum auctoritate di-
versa, ea ferme non tam inscitia aut alienis curis quam
numerorum gratia provenisse, cui facilius scilicet licentiae
indulgeretur, si etiam alia excusatione defenderentur novanda
in mensuris. unde quae plerumque falso modulo, alibi ab
isdem efferuntur integra. ceterum auctores istos neglegentia
potissimum inductos gnaram ipsis omisisse in metris veri-
tatem etiam probatur exemplo sat notabili Martiani, qui in
eo, quod est fio, priorem cum ipse testetur esse longam [V,
517], tamen haud raro corripit. sane facilem veniam de-
lictorum licuit sperari eis, qui haud dubie nacturi essent
auditores lectoresve ipsis multo minus suptiles ad mensuras
verborum. itaque ubicumque in mutandis syllabis christiani
sua usi sunt ratione, ante omnia perito iudici consideran-
dumst illud, metrorum quaenam fuerit necessitas.

Iam cetera antequam aggrediar, denotandus est error
gravissimus eorum, qui accentus propter vim aliquando a
poetis classicis correptam vocalem existimarunt produci.

