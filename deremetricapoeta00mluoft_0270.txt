248 Lnffin TERTIVS.

nisi praecedente monosyllabo. nam sic pentameter ter-
minatus ‘reiciet quid cmzans’ tam esset foedus quam hexa-
meter clausus ita ‘redolent quid mmmtes’. ceterum omnia
heroici metri comparatione tam facile pro se quisque enuclea-
bit, ut pigeat verbum addere.

Nunc occasio incidit disputandi de hexametri pentame-
trique Graecorum et Romanorum rationibus ac differentiis,
quas ira aut studio plerique aestimantes laudando vituperando‘
que fuere nimii.

Ac primum quidem quae de finiti ordinis principali lege
exposui cum plane ad omnem pariter artem metricam vete-
rum pertineant, non erit mirum illas partes, quae caesura
hexametri pentametrique finiuntur, omnino apud utramque
gentem isdem teneri observantiis, ut tamen Latini hac in
parte severiores fuerint et constantiores. nam Graecis ob-
stitit praegravis Homeri auctoritas. verum 111 aliena in fini
versuum norma servaretur, id inde venit haud dubie, quod
cum hexametri caesuram tertiam trochaicam apud Latinos
nulli simillimum locum optinere supra probarim, ea apud
Graecos praeter semiquinariam virilem paene sola fuit usur-
pata. hinc apud Latinos partes caesurae obnoxiae aut fini-
timae cum omnino anapaesticum referrent numerum, at
trochaicum plerumque et iambicum apud Graecos, illis, ut
dactylici versus proprietas servaretur, dactylicum finem severe
optineri par fuit, Graecos anapaesticum rythmum aptissimum
isti metro, sed plerumque a tertio pede exulantem, quinto
et aliquando sexto loco adhibere aequum erat. haec autem
norma vetustissimis temporibus cum utique ad eos tantum
versus· fuerit adhibita, qui haberent caesuram muliebrem,
deinceps quod latius pervagatast vivido usu, non magis
mirum, quam quod e contrario ob legem tert-ii trochaei
respectu natam vitatus est a plerisque quartus trochaeus
etiam eis in versibus, qui haberent semiquinariam virilem.

Mox pro diversis hexametrorum modulis varia penta-
metris conciliata libertas.

Quare satis inepte fit, quod vulgo eximia quadam ele-
gantia Romanorum dicitur evenisse, tam anxie hexametri
pentametrique finientis leges vulgo notae ut servarentur,
cum potius sit dicendum praeclaram illam mediocritatem et

