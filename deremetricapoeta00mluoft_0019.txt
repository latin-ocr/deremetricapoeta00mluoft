XI

Ac tamen hic probus potest videri et honestus, si cum
isto comparetur, quem postea experti sumus. qui cum cae-
lum et terram movisset, ne Petropolim evocaremur, ubi id
frustra fuit, incautum mendaciis calumniisque, ut quarum
longe esset peritior quam sermonis Latini, circumvenit om-
nibus partim ipse, partim per clientes et pedisequos suos,
genus ex Germanorum Rossorumque vitiis mixtum, quod
quidem habetur deterrimum. inter quos et discipulus quidam
fuit noster, sed, ut olim Baehrensius Batavus, propter ani-
mum inhonestum alteroque praeceptore digniorem abdicatus.

Neque ego hoc memorassem, homines nauci silentio et
contemptu praeterire fere solitus, nisi etiam id obiectum
osset a nonnullis Tolstoio, quod nos arcessivit in Rossiam.
qui quamquam inter ipsos Rossos ab honestissimo quoque
sunt despecti, numquam tamen id ausi essent exprobrare,
nisi malitia innixi forent quorundam, qui plurimum bene-
ficiis debebant Tolstoii.

Nos tamen, ut consuevimus, his atque talibus 11011 com-
moti, honorem doctrinae Germanicae, quam in antiquitatis
studiis plurimi faciebat Tolstoius, auctoritate nostra, si aliqua
inest in nobis auotoritas, tutabimur, quamdiu professoris
munere fungemur Petropoli. quam quidem nunc commeatu
impetrato relinquimus, ut tandem aliquando Romam, quam
pridem votis ominibusque captabamus, praesentes usurpemus
oculis.

Sed iam ut finem faciam praefationi, Ovidii utar verbis
modice inversis.

Igitur sive favore tulit suam liber noster famam sive
iure, tibi grates, candide lector, ago.

Quas ut referrem, nihil omissum a me, quo auctius
meliusque tractaretur argumentum in editione nova et quae
merito essent exprobrata priori vel tollerentur vel muta-
rentur.

