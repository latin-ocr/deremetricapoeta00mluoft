LIBER TERTIVS. 201

de Tuticani amici nomine inepto dactylicis metris refert
[e. e. P. IV, 12, 7]:

nam pudet in geminos ita nomen findere versus,
desinat ut prior hoc incipiatque minor.

unde apparet non posse in exitu esse metri voces nisi quae
et ipsae per se constent, sicuti accidit in Horatii his [s. I,
9, 51]:

est locus uni
cuique suus

et porro [s. Ι, 2, 62]:
quid inter
est in matrona, ancilla peccesne togata.
contra corruptumst illud [s. II, 3, 117]:

stramentis incubet unde
octoginta annos natus.

At in systematis, quae synaphiam admittunt, rem lege
non vetitam cur vitarent auctores nulla fuit causa. quaro
nihil habet vitiosi in glyceoneo Catulli hoc [GL 82}

flere desine. non tibi, A·
runculeia, periculumst,

nec magis in sapphico eiusdem tale [11‚ 11]:

Gallicum Rhenum horribile aequor ulti-
mosque Britannos.

quod tribus exemplis repetiit Horatius [o. Ι, 2, 193 25, 113
11, 16, 7]:

labitur ripa Iove non probante u-

xorius amnls.

Thracio bacchante magis sub inter-
lunia vento.

Grosphe, non gemmis neque purpura ve-
nale nec auro.

ubi memoria dignum ab utroque in paenultimo tantum sy-
stematis versu 11ε e. ante adonium admissam licentiam istam.
nec aliter invenitur eadem usurpata in Sapphus carminum
reliquiis. — ceterum ab his paullo diversa hypermetrorum
versuum ratic, de quibus proximo volumine exponetur. —
sed enim insequentium temporum auctores refugerunt ista,
ut praeter paucissima e Senecae canticis liberiore metro
compositis non in ullo systemate, vel ubi maxime liceret,
similia admitterentur exempla.

