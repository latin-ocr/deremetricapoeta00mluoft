LIBER TERTIVS. ’ 21 7

versibus plus MDLXX non amplius viciens quater. vides
quani raro usus sit incisione ea in graviore carmine, qua
in re convenit ei cum Lucretio. at alienam normam Theo-
criti aemulatione secutum non moror, modo ne hunc magis
quam ceteros credamus caesuram rythmicam collocasse post
quartum dactylum. nam et modicus numerus est exem-
plorum istorum, si ea cum Theocrito compararis, et disertis
id vetustorum grammaticorum testimoniis refellitur. ceterum
ubicumque illi, quos enumeravi, seu ceteri quartum pedem ab
insequentibus distinxere, et illud plerumque curaverunt, ne
gravius fieret sententiae interstitium, et amarunt separare
arsin a thesi, scilicet ita primam legem finiti caesura me-
trica ordinis declinantes. praeterea plurima excusantur
necessitatibus, quas secundi libri initio exposui.

At aliter etiam longe res habet in quarto trochaeo.
nam in hoc cum satis inepte sensus fiat clausula vel medio—
cris et propter caesuram proxime praecedentem et quia sic
pedis quarti pars ultima ad finem ordinis ab ipso alieni
diducitur, vel minore distinguere eum interpunctione sedulo
caverunt. hinc factum quod Lucanus et Claudianus cum
Homero Latino ne semel quidem isto, de quo agitur, loco
sensus quantumvis exiguo interstitio numeros retardarunt.
ceteri, ut quis perfectior arte, eo idem tenuere accuratius.

Restat ut grammaticorum veterum testimonia afferam.
e quibus cum alii trochaicam quartam incisionem memorent,
[Terent. 1695 sqq.], alii silentio praetereant [gr. l. VI, 6453
Auson. praef. c. nupt. pg. 140 Sch.; cf. Diom. p. 497], quan-
tum ad bucolicam gravissimus quisque metricorum meae ad-
stipulatur sententiae. veluti Terentianus habet haec [2123 sqq.]:

pastorale volet cum quis componere carmen¹
tetrametrum absolvat, cui portio demitur ima,
quae solido a verbo poterit conectere versum,
bucolicon siquidem talem voluere vocari.
plurimus hoc pollet Siculae telluris alumnus —-
noster rarus eo pastor Maro, sed tamen inquit
‘dic mihi, Damoeta, cuium pecus? an Meliboei?'

his simillima tradit Victorinus [gr. lat. VI, 114} sed meliora
Atilius [2696] cuius sunt haec: herous, si quarto pede par-
tem orationis finiat, bucolicum j'aeit ut ‘ab Iove principium
Musae. Iovis omnia plena’. Theocritus hanc metri leqem

