LIBER QVINTVS. 393

bulo Graeco. quae quamquam non omnino habent recte,
tamen longe sunt potiora commentis ceteris, cum plerique
nimium potentiae‚· quidam parum tribuerint ictui rythmico.
horum quidem secutus numerum quod Ritschelius in pro·
legomenis Trinummi [p. 185] negavit ullam habuisse vim
ad producendum arsin 111 veteri Latinorum poesi univorsa,
equidem non possum satis mirari. quid enim? uon puta-
bimus Ennium ea licentia usum, quam apud Homerum ducem
propriae viae innumeris erat videre exemplis? et abhorret
a vero in tanta egestate sermoniis patrii et rudi etiamtum
arte huic admissum, quod nec Graeci ante illum in tanta
facilitate explendi metri nec post Romani intanta severitate
temperandae artis sunt aspernati?

Verum his, quae ante annos multos sunt conscripta,
nunc addenda quaedam video.

Itaque apud Graecos cum in heroico metro inde ab
antiquissimo tempore usurpata esset frequenter productio
finalium in consonam exeuntium sequente vocali, aliquanto
rarius etiam vocali finitarum succedente consona, contra
eadem licentia prohiberetur ab iambico metro ac trochaico,
in libro de Saturnio versu [pg. 67 sqq] demonstrare conati
sumus a Romanis in 1100 ex iambicis trochaicisque numeris
mixto diuque solo metro Latino porrectas finales breves
quaslibet verborum plusquam monosyllaborum in prima, se-
cunda, quinta arsi, ut:

deinde pollens sagittis inclutus arquitenens.
Runcus atque Purpureus, filii Terras.

quod si recte statuimus, apparet eandem in hexametro da-
ctylico libertatem non extrinsecus adscitam, sed repertam
domi.

Neque tamen dubitari potest, quin Homeri potissimum
exemplo inductus sit Ennius ad illam usurpandam, qui
quantum abhorruerit a versibus, quos olim Fauni vatesque
canebant, nemini ignotum.

Iam gnarum plerisque saepe apud Homerum dubium
videri, producta 111 exitu verbi finalis utrum a licentia po-
etica, de qua agitur, sit repetenda an potius explicanda
ea re, quod sequens verbum olim habuerit sive digamma
aeolicum ante vocalem (quo recepto etiam hiatus multa

