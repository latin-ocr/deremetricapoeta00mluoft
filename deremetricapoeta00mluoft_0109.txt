LIBER' anvs. 89

mox inscitia videntur esse obrutae. nam ne in Caesio qui-
dem Basso, qui distat ab co annis non amplius LXX, recta
earum inest peritia. neque tamen inde repetemus illud,
quod dicit Fridericus Schlegelius [L 237] metrorum, quae
a Graecis sumpsissent Romani, praeter hexametros et di-
sticha vix aliud evenisse populare et acceptum in vulgus.
nempe illi, de quibus his libris exponitur, auctores cum
scriberent non indoctis et ultimae sortis hominibus, verum
liberaliter eruditis et apud quos quo quis esset magis imi-
tator Graecorum eo esset celebratior fama, apparet nihil ad
hos pertinuisse, quid faeci Romuli et plebeiis auribus pro-
baretur. neque versibus Horatii abstinuere poetarum ple-
rique, abstinuere systematis, quae quidem quaternorum essent
versuum. ea vero quod plerique, quo vidimus, contemptu
omiserunt, dubito, an inde dicam evenisse, quod fuere stu-
diosi artis tenellae, mollis, delicatae, quae longiores versuum
nexus ut' gravitate nimios aspernaretur. praeterea cum
systemata illa numerorum constent arcana quadam ratione
musica, quam nos quidem alienissimos ab ingenio iudicioque
veterum perspicere licet facilius quam percipere, credibilest
vergentium ad occasum temporum homines ut aliarum legum
carminis, ita eius, quae certa quaedam versuum genera se-
creto artis contineret vinculo, perdidisse sensum. qui nescio
an ea re contineri systemata crediderint, ut certus versuum
ex arbitrio selectorum numerus, etiam sensus clausula ille
distinctus, identidem repeteretur. tales enim christianorum
plerique novas confecerunt strophas. -— porro ut systematis
Aeolicis iunctorum, ita synaphia cohaerentium versuum paene
evanuit memoria.

Superest ut exponam, in eligendis priorum exemplis quo-
modo intel-se diversi fuerint diversorum temporum homines.
mox quid idem praestiterint in adornandis perficiendisque
metris propriis declarabo. itaque poetae, inde a Tiberii
principatu usque ad Hadrianum Caesarem qui viguerunt,
elegantissimi iudicii homines, parci ac modesti fuere ad—
sumendis versibus. veluti Petronius praeter hexametros et
disticha usus invenitur trimetris iambo seu spondeo finitis,
porro dimetris catalecticis et numeris anacreonteis ac sota-
dicis phalaeciisque. deinde eadem modestia fuit Martialis,

