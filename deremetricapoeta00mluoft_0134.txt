1 14 LIBER PRIMVS.

hoc mimiambos Mattius dedit metro.

nam vatem eundem iste Attico thymo tinctum

pari leporest consecutus et metro.
quippe minime solitus ille scabrae iactantia eruditionis prisci
usus memorare exempla in metris eis, quae ipsius place-
rent aequalibus. igitur non mirum quod et Ausonius [epigr.
128] et Boethius [IL 13 ΙΙΙ, 11] ut sublata pridem traditione
scholica duriores exhibent numeros.

Iam de mixtis et compositis numeris dicturi omittemus
quidem pentametrum sapphicum, cuius haec est species
Ιἡράμοιν μὲν ἔγω σέθεν Ἄτθι πάλαι πότοι, porro versum ar-
chebulium, qui constat anapaestis tribus et pyrrichio, item
ditrochaeo, ut [Terent. 1919]:

generi datur auctor huic vetus Archebulus,

et eum, qui ab Archilocho dictus post anacrusin habet dactylos
tres, sed ultimum catalecticum, tum tres trochaeos:

Ἐρασμονίδη Χαρίλαε, χρῆμά τοι γελοῖον.

nam hi plurimum quidem apud grammaticos Latinos, at non
perinde optinent apud poetas. neque vero enchiridia aut
centimetros puerorum in usum perscribimus, sed libero in-
gressu, ut quaeque digna memoria et frequentia arte Latina
evenere, exponimus. ceterum ex numeris illis longe sunt
iniucundissimi, quibus sociatur cum trochaeo vel iambo
anapaestus, qui proprietate naturae ne cum dactylo quidem
amet copulari. ita paroemiacum metrum corrupit Platenus
identidem imminuto pede paenultimo in Oedipo romantico
exemplis talibus [1V, p. 1013 1023 182}

an die duftigen zehn des dichters.

des erhabenen spielers anmut.

auf jede geburt des fruehlings.

ein poetischer regenbogen.

Sed missis his ad versus logaoedicos velut glyconeos,
hendecasyllabos phalaecios sapphicosque et alcaicos et qui
ab his originem traxerunt transeamus. eorum plerique valde
probati a Sappho Alcaeoque et Anacreonte, sed non minus
a poetis Alexandrinis.

Glyconeus cum pherecrateo cum multum Anacreonti
placuerit, quin iam a Sappho et Alcaeo sit usurpatus non
potest dubitari. et utriusque numeri apud eos comparent

