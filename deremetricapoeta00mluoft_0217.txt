LIBER TERTIVS. 195

intellegere mentis acie, sed etiam sensus suptilitate percipere,
non perinde apparere illud, qui sit factum, ut tanto opere
—— neque enim de hoc dubitatur — diversa esset a solita
ac pedestri pronuntiatione norma poetica. scilicet materiae
pondere devincti et crassioribus elementis constantes, prae-
terea pridem perdito quantitatum sensu, vix logicum ali-
quando, nedum grammaticum accentum migrari a vatibus
patimur. quare quid mirum nos vetustarum gentium delatos
ad poeticam diversissima arte nisam, cum summam legum
a nostris discrepare primo aspectu intellegamus, certe sin-
gula quaedam quasi suetis rationibus congrua velut ex
naufragio arripere, ne prorsus tamen proprietatem nostram
cogamur exuere utque popularium nobis et inde a pueritia
tritorum carminum similitudinem quandam agnoscamus. hoc
desidiae potissimum crimine mirificum in modum vera artis
veteris peritia turbatast. iam nos quae expedivimus diu
meditata, hunc fere in modum erunt concipienda.

Ac primum quidem omnium in ipsius caesurae definitione
non nego me quadamtenus dissentire ab eis viris, quorum
alioquin in rebus metricis summam veneramur auctoritatem.
veluti persuasum habeo nihil plane referre, incisione in
medio versu facta principalis numerus an alienus efficiatur,
neque diversitatem distinctionum illarum altiore quadam
causa, sed una lege elegantiae esse temperatam. id maxime
deliquatur ea re, quod aliquando in uno eodemque versu
et caesura et diaeresi —- nam his vocabulis notumst a
Boeckhio distingui incidendi modum utrumque — nos pro-
miscue licet uti, veluti in octonario iambico, qui post arsin
quartam an thesin quintam dirimatur plane nihil interest.
neque vero ad facultates incisionum quidquam pertinet,
similemne versus totius an dissimilem habeant rythmum,
sed potius, in arsi an in thesi sint repositae. nam nec illud
mihi probatur, quod dixit Boeckhius caesuram coiugandis
magis quam discerpendis esse numeris, quod quidem qui
concesserit, non poterit non amplecti incisionum ab illo in—
stitutam distinctionem.

Verum longe acrius ac veluti summa rerum, non quis-
quiliae ac venti spolia periclitentur, impugnandi nobis illi,
qui non quan] accuratissime distinxerint caesuram a fine

13*

