PROHOEMJVM. 5

Verum postquam apud illos sophistarum increbuerunt
studia, et magis, ubi magnis nationibus subactis tot in lin-
guam cultumque Graecorum cessere gentes barbarae simulque
in Graeciam ipsam confluxere undique alienigenae, haec
omnia funditus iam immutata non est quod miremur, neque
Phryges aut Paphlagones aut colluviem illam nationum, quam
dixit Piso in Annalibus Taciti [IL 55] aequales sibi Athe-
nienses, credibilest potuisse componere carmina Graeca non
adiutos scholica eruditione, cum ipsum sermonem Graecum
a grammaticis potius et magistris quam a parentibus habe-
rent traditum. igitur ab Alexandri certe aetate hoc omnino
optinuit, ut magistri, qui dictitarent pueris Homeri et
Theognidis aliorumque carmina, simul et demonstrarent
versuum regulas eis, quae ad manum erant, exemplis, repe-
tendas quidem illas exercendasque discipulis. -— huic rei
firmandae haud sane desunt certa testimonia. veluti quod
Heliodorus, priorem Traiano vixisse quem certo constat,
scripsit enchiridium de metris, non minus id hercule
puerorum usui fuit destinatum quam illa Dionysii Thracis
capita, ubi de longis brevibusque et communibus agitur
syllabis. sed fac nullam talium librorum ad nos pervenisse
notitiam: non magis tamen res foret incerta. etenim ab
Alexandri tempore poetae epici certe et didactici, quan-
tumvis aetatis aut terrarum interse disiuncti spatio, cum in
paucis rebus differant, scilicet eis, quibus pars exemplum
antiquorum et iudicium magis suptile sequerentur, remit-
tentibus aliis de severitate et suorum potius aequalium aures
quam placita veterum spectantibus, tantam in plerisque
habent legum atque adeo exceptionum aequalitatem — de
quo eximia laude Godofredus Hermannus et Carolus Lehr-
sius exposuerunt —, ut, nisi de mystica quadam et mira-
culosa traditione cogitare malis, non possis non cogitare de
scholastica. neque enim aut ab materiae similitudine solum
hoc repetes (nam id ne facias obstat poetarum Latinorum
in parili argumento diversitas), aut dices tam apertam tamque
u icam fuiso viam, quam tenuerint vetustissimi, nemo ut
posset cogitare de relinquenda ea nisi homo sanitatis omnis
expers. quod contra inde a prima aetate informatos prae-
ceptis severissimis magistrorum et aequabili quodam legum

