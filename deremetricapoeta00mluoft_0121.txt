LIBER PRnrvs. 1 01

Sequitur ut conspertum metrorum addamus. primum
simplicia versuum genera, mox systemata cum Senecae qui-
busdam canticis liberius habitis enarraturi. et cum ita
ferme res instituatur libris metricis, ut a trochaeis et iambis
ad ceteros procedatur numeros, nos potius a dactylis et
anapaestis descriptionem ordiemur, primum quod apud Ro-
manos heroico demum metro translato evenit ea studiorum
ratio, quae hislibris perlustratur, deinde quia persuasumst
nobis apud ipsos Graecos pares rythmos prius quam impares
concinnatos esse carmine. porro cum ceteri singulorum ad-
auctum metrorum a minutissimo quoque sint persecuti, nos
ferme a nobilissimo exorsi relicuas eiusdem aut similis
numeri perlustrabimus species. dignum enim existimamus
altitudine indolis Graecorum, ut credamus perfectissimos

quosque v⁸ersus -— et certe hexametrum dactylicum et iam-
bicum trimetrum qui invenere, me quidem si audies, summis
cuiuslibet >aetatis exaequandi sunt ingeniis —- abundante

diversissimorum pedum ac rythmorum copia inventos esse
primos, ut ex ipsis originem traxerint plerique ceterorum
vario successu temporis artisque. quare qui scindendo
secandoque hexametri quasi membra invenisse sibi sunt
visi,‘mihi quidem, nequid dissimulem, non videntur'pruden-
tiores illis, qui bracchia aut pedes aut aliquam partem cor-
poris humani reliquarum parentem esse dixerint. placet
rem alieno illustrari exemplo. veluti apud Iudaeos, prae-
cipuam ad religiones gentem, antiquissimi monumenti initio
cum dicatur homo imago dei, hanc sententiam, quam simili
simplicitate et suptilitate nemo extitit inter paganos qui pro-
poneret, num quasi atomis opinionum conflatam an potius
insita illis facultate recte componendi divina et humana ortam
esse existimabimus? ita non existet umquam hexametri
patrem matremque qui possit indicare nisi rythmon ac melos
et propriam Graecorum indolem. nam omnia perfecta ex
se nascuntur. quod cum ita sit, non modo confusa Vseneri,
etiam belliora Bergkii de origine versus illius spernemus
commenta. praeterea accedit illud, quod poetae Latini, cum
mirum quantum scholica eruditione niterentur, epiplocae
artificio non cognatos solum, etiam alienos plane numeros
ex nobilissimo quoque metro repetere saepe sunt soliti,

