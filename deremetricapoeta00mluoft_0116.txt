9 ss LIBER PRIMVS.

placitis. unde sequitur hoc scre solum meritum eorum
potuisse evenire, ut, siqua ferrentur prioribus minus curata
— quamquam quid perfectius disticho Ovidiano‘? —— ea iam
horum ipsorum via ac ratione emollirentur, et quae in hexa-
metro pentametroque ars plerumque optineret, ad cetera
transferretur metra. quae cum ita sint, longe dignissimumst
cognitione illud, quibus auctores illi priorum usi sint exemplis.
sed de hac re cum copiosius libro insequenti simus exposituri,
hoc tantum monebimus, Ovidii plurimum viguisse placita. cui
proximi accessere auctoritate, sed longo intervallo proximi,
Vergilius et Horatius. ceterum ut primi p. Chr. 11. saeculi
auctores ne in hac quidem parte propriam elegantiam non
probarunt, ita insequentium temporum magis magisque scho-
lastica optimorum ducum imitatione degenerarunt, adeoque
postremae imperii aetatis plerisque suptiliores leges sermonis
Latini paene intermortui vix magis patuerunt quam nobis.

Superest ut quaeramus, quod iudicium, quam elegantiam
declararint poetae Latini in eligendis adhibendisque metris
singulis. qua in re quamquam Romani et Graecorum ut
plurimum carpsere vestigia nec sua se praestitere elegantia
destitutos, apparet tamen eos non satis prosperis condicionibus
usos. primum enim quamquam ut sanguinis cognatione, ita
versuum ratione longe proximi fuere Graecis Latini, tamen
cum sero Musa, ut Porcii Licini verbis utar, pinnatum gradum
intulerit Romuli ferae genti, neque iustum et nativum poe-
ticae ortum progressumque fieri verum fuit et scholica
ratione percipientes artem peregrinam iam ab initio libidini
vel arbitrio aliquantum indulgere oportuit. adde quod ut
Laevii aetate, ita ab Anniani tempore ac Sereni poetae
plerique apertissimum variandi metra vel remota magis et
abstrusa seligendi sectati sunt studium, quo et ipso saepe
debuit impediri modulorum aptus delectus. accedit, quod
mutatione, ut mihi quidem videtur, longe importunissima
synaphia coeuntium systematum usus ac peritia post Hora—
tium fere evanuit. hinc enim lyricorum metrorum vigorem
et robur infringi par erat ct, quod peius multo fuit, eam
venire poetis opinionem, ad systema conficiendum nulla re
opus esse praeter coiugatos paris aut similis ambitus numeros,
sed longe importunissimum illud, quod Horatii melicorum

