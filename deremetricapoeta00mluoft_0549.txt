opvscvnvm 1. Γ) 2 Γ)

modulorum, qua delectati Ciceronis aetate cantores Eupho-
rionis, praeter hos habet etiam septenarios iambicos, porro
octonarios iambicos et trochaicos, item creticos et bacchios,
dimetros anapaesticos systematis conclusos, denique senarios
iambicos et septenarios trochaicos claudicantes atque haec
omnia apud eundem aliis locis inveniuntur etiam ad Grae—
corum leges exculta.

Phaedrus autem, Augusti libertus, quod aetate cultis-
sima admisit spondeos in paribus trimetri locis, id exemplo
videtur factum Publilii Syri, quippe cuius mimis perinde
vita describeretur hominesque iuvarentur consiliis ad eam
regendam utilibus. ac mire prorsus in plerisque rei me-
tricae partibus Phaedri fabulis cum sententiis convenit Syri.
quamquam hoc non solius huius evenisse credes meritc, sed
et grammaticorum opera, qui Augusti aetate scholarum eas
usibus accommodarunt.

Castigatior autem Lucilio Ennius propter argumenta Sa-
turarum plerumque graviora (de qua re in vita eius dictum)
et metricae artis felicitatem fide maiorem, elegantior utro-
que Varro aetatis suae merito. denique a Phaedro senarii
italici curiosius exculti quam ab ullo priorum.

Iam singula ut persequar, facile apparet non potuisse
fieri, quin plurimum differret in versibus, quos dixi, scaeni-
corum ars ab eorum, de quibus iam quaeritur, poetarum.
cuius rei causa minime obscura ea extitit, quod illi audi-
turis, hi lecturis sua composuere. nam cum in eis, quae in
scaena relata spectamus, tot simul animus oculique detinean-
tur diversis affectibus, dividere curas ut cogamur, pleraque
in dictionibus ac metris minus eleganter admissa aut om-
nino nos fugient maioribus intentos rebus, aut, si forte ad—
verterunt, facili transmittentur venia. quod longe aliter
habet in eis carminibus, quae domi in lectulo recubantes
vacuo tractamus animo. in quibus primum omnium con-
cinnitas ac nitor requiritur. -—- praeterea num illud videbi-
tur probabile, nihil ex ea severitate, qua Lucilium et magis
Ennium ac Varronem in relicuis versuum generibus usos
constat, redundasse ad ea ipsa, de quibus hic agitur,
metra ἶ) quin potius statuemus ue potuisse quidem illos in his
diversam admodum a ceteris carminibus adhibere rationem

