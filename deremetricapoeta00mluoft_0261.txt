LtBER TERTIVS. 2 39

communia diducat et disturbet munia, ita probo poetae illud
unice cordi sit oportet, ne versiculi existant in versu, praeter-
quam qui caesura fiunt. sed age rem disertius illustremus.

Igitur principale cum praeceptum sit versus Latini
— de qua re iam l. II monui —‚ ut finis ordinis metrici
proprios sui numeros referat sinceros atque integros et non
turbatos, iam erit anquirendum illud, quanam id ratione
placitum seu servari credatur sive infringi.

Ac primum quidem vix memoriast dignum probe effici
rythmum legitimum vocabulo in mensuram eius exeunte.
quid enim, ut hoc exemplo utar, meliorem anapaesticum
praestabit numerum quam verbum anapaestum explens? aut
quid magis dactylicum voce dactylica?

Sed non minus recte habebunt in fine ordinis positae
voces, quae, cum spatio sint longiore, exeant tamen in
rythmos arte sancitos. etenim cum sint severis clausulae
obnoxiae legibus magnaque vi praeditos habeant numeros,
ab ipsis attrahi par est liberius laxiusque agitantiaa non
invicem.

Deinde vero licet sincerum numerum anapaesticum effici
vocabulo iambico assumpta, quae praecedit, brevi syllaba
neque aliter dactylicum trochaico super addita, quae sub-
sequitur. arripit enim et quasi avellit propria vi locatus
in clausula metri iambus aut trochaeus syllabam ad ex-
plendum rythmum necessariam, ut spatium, quod interest,
imminutum paene auferatur. unde⁷ ut hoc utar exemplQ in
illo ‘arma virumque cano’ longe minor fiet pausa vocis post
virumque quam post arma.

Porro legitima noi-mast institutum, ad anapaestum dac-
tylumve sincerum efficiendum apte ut credantur coire pyr-
richiacum verbum et longum monosyllabum vel hoc cum
illo, sic quidem, ut possint reponi pro pyrrichio duae voces
singulis brevibus constantes syllabis, utque liceat partem
pyrrichii eam, quae non sit contigua monosyllabo, verbi
esse plus quam monosyllabi. illud autem cur ita sit in-
stitutum, nec ipsum erit obscurum. nam arsi cum maior
⁴ longe insit vis quam thesi⁷ licet illi haud dubie trahere ad
se relicuas pedis partes, si modo non teneantur firmiore
quodam vinculo alieno. quale non potest adesse, ubi pro-

