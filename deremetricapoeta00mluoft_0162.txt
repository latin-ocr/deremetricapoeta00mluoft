140 LIBER SECVNDVS.

mutabiles ipsorum leges, qualis est ut puta quinti in hexa-
metro dactyli, exceptionibus talibus pateant, quibus propria
eorum qualitas efficitur.

At a circuitu metrorum et pedum substantia regulae
provenere tales. primum quo quis longior est versuS, eo
plures admittit exceptiones, illam quidem ob causam satis
apertam, quod in talibus, sicui parti insit asperitas, ea
relicuarum aucta elegantia compensari quasi potest et emen-
dari. porro licentiae a pedum proprietate 'descendentis hic
est modulus, plus ut habeant libertatis dactyli et anapaesti
quam trochaei et iambi, his autem minus etiam mixta genere
numerorum utroque, horum tamen ut variae partes pro di-
versitate pedum differentem normam sequantur. ceterum
et eorum versuum, qui uno eodemque perpetuum continuato
pede decurrunt, intenditur severitas, tum cum excluduntur
seu necessitate sive arbitrio numeri ei, quos legitime per-
mutare perinissumst. quale habes Catulli metro hoc ‘phaselus
ille, quem videtis Izospz'tes' et Sereni tali ‘inquit amicus ayer
dome‘no', e quibus alterum solum dactylum, iambum solum
recipit prius. namque is omnino apparet mos auctorum La-
tinorum, satis quidem notabilis ceterisque eorum rationibus
congruus, quo magis subtiles sint ao laboriosi versus, eo
accuratius ut excolantur. scilicet- aliter primam composi-
tionis elegantiam velut degenerare existimarunt.

H. Deinde late patens venia verborum, quibus constant
versus, spatio ac proprietate oritur. ac primum quidem
liberius habentur voces plurimo usu communis vitae tritae
et necessariae, quales sunt coniunctiones, praepositiones,
adverbia, pronomina et ut quaeque pars orationis proxime
accedit ad istarum frequentiam. — porro perspicuas ob
causas facilius migrantur leges carminis in multarum sylla-
barum quam unius vel duarum vocibus. nam quo erit minus
apta numeris pars orationis, eo citius ansam praebebit ex-
ceptionibus, quibus metro accommodetur. ceterum non in-
epte addemus in adsignanda difficilioribus verbis libertate
nativae tantum eorum formae habuisse rationem Graecos
ao Latinos, non eius quae elisione admissa posset evenire.
-— sed plurimum inde ab Homeri et Hesiodi aetate usque
ad Georgium Pisidam et Eugenium Toletanum versibus venit

