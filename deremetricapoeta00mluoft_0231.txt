LIBER TERTIVS. 209

‘placatus mitisque’ rogant Ismenides ‘adsis'.
‘intus habes quem poscis' ait. circumspicit ille,
neque post quartum pedem in his [met. II, 33]:
‘quae'que ‘viae tibi causa? quid hac' ait ‘arce petisti’.
hinc etiam fit, ut enclitica vox ad verbum finitum pertinens
orationi inde pendenti addatur, quod et proxime posito habes
versu nec minus his [am. I, 1, 243 met. I, 753]:
‘quod'que ‘canas, vates, accipe’ dixit ‘opus’.
non tulit Inachides ‘matri’que ait ‘omnia demens
credis'.

At possit obici illud, eis certe videri versibus ponendam
caesuram muliebrem, qui trochaeo solum tertio, non perinde
insequente arsi finitam habeant sententiam, veluti:

litora deseruere. latet sub classibus aequor.

sed ne 1100 quidem ullam habet speciem probabilitatis. pri-
mum enim apud veteres metri rationes ubique potiores haben-
tur quam sensus. neque vero de nihilo ortus est Romanis
tantus amor caesurae hephthemimeris, sed ut arcano artis
propriae modulo atque adeo indolis ipsorum totius usque-
quaque respondens gravitati. iam vero constat vel medio-
cribus a poetis exiguum versuum, qualis est ille ‘litora
deseruere’, admitti numerum 1100 fere aliter quam legitima
venia, hoc est repetitis vocabulis et oratione graviter com-
mota aut iniectis nominibus propriis. sed quid multa?
nempe produxit Horatius arsin quartam in his, quae nullum
post illam, at grave post trochaeum praecedentem habent
interstitium enuntiati [sat. II, 3, 259]:

amator
exclusus qui distat? agit ubi secum, eat an non.

quod cum non potuerit evenire nisi iure finiti ordinis me-
trici, sponte apparet, quo sit loco reponenda metri illius
legitima incisio.

Itaque iam exulabit incisio trochaica a versibus hisce
‘infandum reqina iubes renovare dolorem',· ‘labitur exanimis-
que tremens procumbit humi bos'. qui cur post priorem the-
sis tertiae partem finitum habeant verbum, infra exponetur.

Iam cum rem ratione confecerimus, consideremus age
grammaticorum Latinorum testimonia, quae adeo nobis non

sunt adversa, ut potius confirment opinionem nostram et
L. Muelleri; De r. m. p. L. 14

