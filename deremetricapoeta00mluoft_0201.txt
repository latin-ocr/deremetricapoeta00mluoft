LIBER SECVNDVS. 179

atque eadem plane optinuit norma apud posteriores. quae-
ritur iam, quanam adductus causa hoc in numeris novarit
Horatius. id vero non ea re venit, sicut visum quibusdam,
quod spondiacorum pedum longe maior est copia sermoni
Latino quam trochaicorum vel iambicorum. namque etsi
id verumst, tamen minime hinc explicatur, quonam Horatii
rigore sit factum, ut in ancipiti versus sede, quos frequen-
tiores conveniat esse pedes, ei iam soli atque unici invenian-
tur. sed enim cum exiguus esset usus spondei in versibus,
quos sumpserat a Graecis, quod tamen genus rythmorum
gravitati Latinae longest aptissimum, provisum certe ab eo,
ut, ubicumque illum admitti liceret Graecorum ex norma,
ibi certa observantia iam sanciretur. credo et ideo sactum
esse, nequa ipse videretur iuvare podicorum discriminum
contemptum illum, qui scaenicorum licentia ortus ne ab huius
quidem aequalibus omnino fuit alienus. ceterum qualicum-
que de causa rem supra expositam novavit Flaccus, aptissime
certe instituit eandem, id quod laude et aemulatione popu-
larium satis declaratur. nec hercule decet gloriam firmis-
simis iudicibus nixam turbari ratiunculis alienis ac neoteri-
corum arbitriis.

Igitur Senecae asclepiadeis versibus et glyconeis eadem
constanter lex servatur quae Flacci. at in phalaeciis ver-
sibus quamquam idem circa illud tempus auctore incerto
optinuit, ut vere affirmasse videatur Vossius [d. a. gr. ΙΙ,
c. XXX] Statiani aevi poetis non incohatos eos a trochaeo,
tamen in tanta librorum veterum penuria metrum inde a
Catulli tempore populariter habitum omnes severitate eadem
normae adstrinxisse quis pro certo audebit asserere? equi-
dem contrarium potius innui existimo Plinii verbis, qui de
aequali poeta sic refert [L 16, 5] ‘facil versus quales Ca-
tullus aut Calvus. quantum illis leporis, dulcedinis, arnarilu-
(linis, amoris. inserit sane, sed datu opera, mollibus levibus-
que duriusculos quosdam, et hoc quasi Catullus aut Calvus’.
quibus vix aliud videtur posse significari quam trochaeus
vel iambus in basi hendecasyllabi admissus.

Mox, coalita aemulatione antiquissimorum, quae fau-
torum prius arbitriis, iam communi frequentari sunt coepta
usu. ita Terentianus ut hendecasyllabi, ita glyconei versus

12*

