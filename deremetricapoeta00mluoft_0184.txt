162 LIBER SECVNDVS.

fiat’ verbum a fine tertium subtracta s littera debere pro-
nuntiari. praeterea ultima aetate a Boethio post annos DC
redintegrari Varronis licentiam tam certum quam mirumst.
in cuius scazontibus alioquin omni laude floridis [H 13
ΙΙΙ, 11] inveniuntur identidem ut puta tales:

ultroque gemitus dura quos fecit ridet.

Multo autem suptilior est doctrina de anapaesto aut
dactylo admissis vice spondei et de soluta arsi. in quo
licentiae genere et Graeci praeter comicos plurima cautione
usi et magis etiam Latini. quod sane non de nihilo factum.
namque anapaestO, si verum fatebimur, plane immutari
istorum metrorum naturam facile concedetur. pyrrhichius
autem pro ea, quae sub ictum cadit, syllaba positus ideo in
iambis ac trochaeis magis est offensioni quam in anapaestis,
quia in istis, cum natura metri potior sit arsis thesi, di-
stracta illa — nam binae breves plus habent spatii quam
longae singulae — etiam magis haec extenuatur, ut de-
generet versus a forma principali. praeterea ut dactylicus
numerus exclusis spondeis, ita iambicus multiplicato tri-
bracho enervatum quiddam sonat et molle, quod quidem
sensu magis quam ratione percipias. quae cum ita sint,
non erit mirum, quod pleraeque in solvenda iambicorum
versuum arsi optinent cautiones, quas in anapaesticis metris
non perinde inveneris. — at anapaesti initium fuit tale.
011111 111 historiis Graecorum plerique essent heroes vel heroi-
nae, quibus, 111 tragico carmini essent apti, omnia aderant
praeter nomina absurda trimetris, qualia sunt Laomedon,
Anliqone, Iplee‘yene'a, Penelope, num poetae Graeci, minutias
ut servarent, summam omitterent aut nube quadam verborum
obscurarent quae aperte significari amarent? talemve per-
sonarum instituerent descriptionem, qualem habes in Goethii
fabula illa, 0111 nomen est Filiae spuriae? qualia cum illi
recto iudicio respuerent, primo inde nata licentia anapaesti,
qui mox quasi legitime concessum primum possedit locum.
at comici sane maiore usquequaque usi libertate, simul ut
quae locuntur sumpta de vita posses putare, a primo eum
tempore admisere promisce. horum libros si exceperis, mo-
dica semper anapaesti licentia permansit. etenim quod di-
cit Lachmannus in commentario l'ropertiano [p. 367] num—

