12ss LIBER pann-S.

Superest ut de systematis quibusdam dicam hymnorum.
quae nulla causa poetica, sed usus facilitate cum provenis-
sent, vix aliam habuere legem quam ut versus fere pares
certo numero comprensi identidem repeterentur. itaque ver-
suum in dimetris quaternorum, quinorum in trimetris, in
tetrametris ternorum comprobavere strophas Prudentius, Se-
dulius, Drepanius, Orientius, Venantius, Eugenius [carm.
123 133 21]‚ ut scholica quadam auctoritate sive Ambrosii
exemplo concentum talem effectum esse appareat.

Restat ut de canticis quibusdam Oedipi et Agamem-
nonis Senecae dicamus [Oed. 403—4153 472—50‘23 709—7373
Agam. 589—6363 &OS—Sem, liberius illis Graecorum ad
exemplum, sed, ut mihi quidem videtur, mira inelegantia
compositis. de quibus cum magna imperitia Fabricius dis—
seruisset, pauca quidem Bothius correxit, ut tamen vel sic
nulla illis carminibus constaret ratio. quare cum nec Grote-
fendius quidquam profecerit, qui in grammatica Latina eadem
perlustravit, iam quid rei sit explanabimus. et primum
quidem illud monebimus, penes nos stare digerendi versus
arbitrium. qui quomodo in Florentino libro sint discripti,
ex Peiperi Richterique cognoscitur editione. nec vero mul-
tum differt distinctio numerorum in ceteris libris eisque
deterioribus. qui tamen aliquando rectiora praebent quam
ille minimeque omnium in his canticis sunt neglegendi. ——
ceterum non ita multum discrepat recensio utraque a pla-
citis nostris, excepto quod in ea saepius breviores versus
contracti in longiorem, sicut et in Graecorum canticis factum.
atque interpolatorum codicum traditio repraesentatur ut plu-
rimum editionibus vulgatis.

Sed haec parvi momenti vel nullius. nam probabilest
hos versus ab initio sicut Graecorum choricos continua fuisse
exaratos scriptura. unde potuere oriri iam in ipsa antiquitate
grammatici, qui eas crassa distinguerent Minerva. certe
similem ob causam et in anapaesticis eiusdem Senecae et
in Horatii ionicis turbatum.

Igitur cum cantica illa graecanica libertate composita
esse supra memorarim, non ut solitam referant Romanis
versuum aut systematum congruentiam, electis maxime metris
comparet, quam fuerit Senecae tempore labefacta et con-
vulsa elegantia antiqua.

