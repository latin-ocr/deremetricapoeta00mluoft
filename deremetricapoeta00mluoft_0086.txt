66 LIBER PRIMVS.

audacia et difficultate carminum excelluit. et quidem eo,
quod dixi, tempore non alio vixisse illum ut Gellii [xlx
9, 7] testimonio satis aperto cum Hortensii et Catulli pleris-
que aequalibus ipsum iungentis, ita omni ratione studiorum
eius constat haud dubie. nam cum summa Laevium metrorum
varietate usum esse extra controversiam sit positum, non
potest fieri quin vixerit ille aut ante Augusti aetatem aut
post Hadriani. sed enim eum non Anniano modo, etiam
Horatio fuisse priorem Ausonii et Porphyrionis [fin. cent.
nupt.; ad Hor. c. ΙΙΙ, 1, 2] firmatur testimoniis. ceterum
quod Ausonius vocat poetam antiquissimum, id hercule eodem
iure de eo potuit dici qui plus CCCC annis vixit ante, quo
Horatius Livii et insequentium usque ad Accium poetarum
scripta ponit inter antiquissima [ep. ΙΙ, 1, 28 sqq] et Tibe-
rius oratores temporis Ciceroniani [Tac. ann. ΙΙ, 83], Plinius
[ep. IX, 22, 1] poetas Augusto aequales dixit veteres. illud
enim omitto quod satis constat modicam admodum in Ausonio
poetarum Augusto priorum fuisse peritiam neque Laevii
magis quam Lucilii vel Ennii integra ei innotuisse scripta,
sed anthologiam quandam excerptam ex carminibus horum
aliorumque liberae rei publicae auctorum.

Venit autem ad nos notitia duorum Laevii operum,
quorum alteri Erotopaeqniffle, Polymetron alteri fuit nomen.
Erotopaegnia complesse volumina non minus senis Charisii
[ginl. Ι, 204] asseritur auctoritate. qui cum Phoenicem novis-
simam dicat eorum oden, haud absurde statuemus perscripta
carminibus non ita magnis, quorum compluribus singuli libri
conficerentur. unde nec Alcestim aut Ino ac Protesilaodamiam
vel cetera mythici argumenti carmina epyllia potius quam
idyllia fuisse putabimus, intertexta equidem illa plerumque
diverbiis. haec enim non proprios explesse libros, sed par-
tem et ipsa Erotopaegnion satis aperte declaratur exemplo
Phoenicis nec minus versibus a Prisciano [903] ex libro
Erotopaegnion V servatis, quibus Hectoris et Andromachae
amores describuntur. sed sicut fabulosam vetustatem, etiam
sui temporis res et homines perscripsit Laevius. nam et
Varronis et Vatienae nescio cuius et Liciniae legis invenitur
faeta mentio [Prisc. p. 9223 Caes. Bass. gr. l. VI, 2613 Gell.
II, 24]. at cetera quomodo instituerit ille non satis comparet,

