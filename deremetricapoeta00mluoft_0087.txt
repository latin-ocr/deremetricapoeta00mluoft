LIBER PRIMVS. 67

nisi quod levem tantum et iocularem placuisse illi materiam
nomine ipso operis declaratur. de Polymetris nihil omnino
habemus compertum nisi quod ipso titulo indicatur. quos
equidem quod dicit Bernhardyus [h. l. L. p. 507] partem
fuisse Erotopaegnion non magis probo quam quod conversos
e Graecis. nam de hoc nihil constat. illud vel ideo parum
probabilest, quod tota omnino Erotopaegnia variis fuere
composita numeris.

Ceterum in tanta fragmentorum paucitate si certum
licebit statuere de Laevio. satis profundi satisque amoeni
aio fuisse illum ingenii. quid quod unus inter aequales
videtur recte perspexisse idem⁷ quid conveniret poeticae,
quid non, cum vel Varronis opuscula et Catulli interdum
solis numeris a pedestri sermone differant. sed age iam
eiusdem scrutemur rationes metricas. itaque primum omnium
ostendam uti Laevium etiam trochaeis Italicis. etenim cum
Prisciani l. VII [739] recte iam feratur ‘Laevius in Sirena-
ce'rea: nunc, Laertie belle, para ire Itlzacam' — ita idem
Laevius librum Protesilaodamiae et Varro Oedipothyestae
inscripserunt nomine -—‚ non potest dubitari quin tetrametro
tali ‘delphino cinctis vehiculis hippocampisque asper-2192 quem
Nonius servavit s. v. ‘hippocampi’ [12o]‚ praeponendum sit
‘Laevius Sirenocme' pro eo quod antiquitus traditur mensus
sirena cicer vel citer. et Laevii nomen, qua fuit ingenii
sollertia, expedivit Godofredus Hermannus. his recte com-
positis simul illud apparet, diversis eodem in odario metris
usum esse Laevium, cum fragmentum prius aperte constet
tetrametris dactylicis, ut versus finiatur post illud para.
ita in Protesilaodamia inveniuntur et dimetri iambici et
ionici anacreontei.

Iam quam multiformis metris fuerit Laevius vel pau-
cissimis illis, quae supersunt, plene comparet reliquiis.
etenim praeter trochaeos Italicos habet nuper adscitos a
Graecis dimetros iambicos anapaesticosque et scazontes tri-
metros ac dactylicos tetrametros, praeterea hendecasyllabos
et alienum a ceteris Latinis decasyllaborum quoddam genus,
denique ionicorum versuum ternas species. sed idem rectone
fuerit iudicio in digerenda multitudine metrorum plane non
apparet. magis certum illud, elegantiae numerorum curate

ὃ*

