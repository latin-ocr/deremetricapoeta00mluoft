Ι.
PROHOEMIVM.

Anni MDCCCXLVI autumno cum receptus essem puer
inter discipulos Gymnasii Ioachimiszi Berolinensis, paucorum
spatio annorum partim doctrina praeceptorum praestantissi-
morum, inter quos primo loco mihi memorandi Augustus
Meinekius et Mauricius Seyffertus, partim proprio studio
effectumst, non mediocri ut tenerer amore scriptorum Lati-
norum. sed maxime ad poetas animo ferebar, quorum in
metricam artem primum rudi experimento et crassiore Mi-
nerva me insinuabam, mox eandem propriis reddere cona—
bar lusibus. auctus est hic amor, postquam ad Vniversi-
tatem litterariam accessi Berolinensem⁷ ubi oblata frequenter
M. Hauptii et M. Hertzii in lectionibus Richardi Bentleii
et Caroli Lachmanni memoria, qui viri inmortalem in modum
de poetis Latinis sunt meriti, eo sum adductus ut in hisce
tractandis collocare statuerem vitae meae velut taberna-
culum.

Igitur cum aestate anni MDCCCLVI ordo philosophorum
Berolinensium hanc proposuisset quaestionem, ut T. Lucretii
Cari genus dicendi versuumque faciendorum ars exponerentur
etcum poetarum et priorum et aequalium et eorum qui
Augusti aetate fuerunt consuetudine compararentur, rem
suscepi tractandam. ac materiam tum incohatam per plures
persecutus annos totum me dedi metricae arti poetarum
Latinorum perscrutandae, ut quae prius sensu quodam,
quamquam non hebeti nec optuso, incerto tamen et obnoxio
arbitriis perceperam, eorum iam causas et rationes intro«
spicerem.

L.Mue11eri; De r. m. p. L. 1

