moriennam 37

Italico necne dubitant. neque tamen abhorret a fide librum
illum, qui ut Punica Vergilii Aen idos ubique prae se fert
imitationem, ab eo iuvene admodum conscriptum. sed
metrica cum valde differat opus utrumque, ut, si statuas
eiusdem esse poetae, in Punicis propter circuitum carminis
pleraque ex severitate priore omissa sit credendum, ego
epitomen segregavi a Punicis, ut in priore editione factum.

Venio iam ad tragoedias Senecae, quibus accedit auctoris
incerti, qui sub Flaviis vixit, Octavia. illas novem si non
omnes, at longe maximam partem compositam a M. Annaeo,
qui sapientiae studiis inclaruit, ut olim, ita nunc contendimus,
amplexi illud quod Genthius noster in dissertatione de Lucani
scriptis Berolini a. 1859 edita dixit [pg. ll] Sidonium
Apollinarem cum tragicum a philosopho distingueret decep-
tum Martialis noto versu [L 61, 7]: duosque Senecas uni-
camque Lucanum. constat tamen multum dubitatum a doctis
de fabulis illis. atque ipse Bentleius in disputatione de
epistulis Phalaridis [pg. 192 ed. Lips] ut Octaviam, ita
Agamemnonem et Herculem Oetaeum a Seneca conscriptas
negavit. ac de Octavia quidem concedent omnes, nisi forte
quis statuerit, quod res post mortem Senecae gestae in ea
tanguntur, potuisse fieri, ut a defuncto in amoenis piorum
locis carmina pangerentur. accedit quod in hac et dicendi
genus satis est diversum, et- trimetrorum iambicorum ars
cum fere sit eadem, in lyricis soli usurpantur mononietri
anapaestici exclusis aliis numeris, quales inveniuntur apud
Senecam praeter Phoenissas, quarum cantica cum aliis multis
hausta. neque improbabilest alterum Herculem alienum a
Seneca. sed ut plures abiudicandae videant-ur ab eodem
fabulae, parum id pertinebit ad rem nostram. quippe
tantast in omnibus similitudo ut orationis, ita metricae vir-
tutum pariter ac vitiorum, ut ex eadem eiusdem temporis
poetarum schola prodisse eas appareat. itaque tam levia
discrimina in eis sunt artis quam quibus Ovidii Heroides
differunt a ceteris, quae sub nomine feruntur eius, aut Tibulli
elegiae a Lygdami ac Sulpiciae.

Ceterum in restituendis verbis Senecae cum gravissima
esset codicis Florentini auctoritas, eius usus a 1859 propter
bellum, quo tota tum ad libertatem coorta erat Italia, fuit

