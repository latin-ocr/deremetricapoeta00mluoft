558 OPVSOVLVM 11.

tatum reverentia haudquaquam tamen optinet grammatici
accentus observantia, deinde quia omnino nonlicet certis
legum circumscribi finibus, quae contemptis oriuntur regulis.
— sed plene versus istos enarrare cum a gravitate operis
habeamus alienum, haec potissimum notabimus. igitur pri-
mum memorabo accentus rationem in priore maxime, quod
ad quintum pertinet semipedem, hemistichio neglegi, cum
in secundo, ut ipsa fert natura, satis diligenter servetur.
nam et illud ferme cavetur, ne secundus pes aut tertius
dactylico seu spondiaco constet verbo. tum sede quinta
perpetuo optinet dactylus. denique finitur versus ille,
pariter ut sapphicus hendecasyllabus, voce plerumque quidem
productam, sed utique accentu insignitam habente paen-
ultimam. optinet autem ferme incisio semiquinaria virilis.
ceterum ubicunque accentus neglegitur ratio, non tamen lex
succedit quantitatum, sed mira potius inconcinnitas, quae
iusta plerumque norma caret.

Longe apertior est modulus in iambicorum trochaico-
rumque rythmorum observantia. nam in his extra initium
certe iambicorum non solet violentius mutari pronuntiatio
vulgaris. quod tamen minime cura accentus grammatici
effectum, sed ipsa ratione metrorum, de quibus agitur, ser-
monisque Latini natura loco supra memorato demonstra-
tumst.

Igitur satis diligenter cavetur, ne spondiaca aut tro-
chaica verba ictum accipiant in secunda excepto principio
numeri, et magis etiam, ne dactylum aut creticum sive tri-
brachum explentia in media syllaba habeant accentum, id
quod 116 in heroico quidem metro videtur admitti a Com-
modiano. ceterum in numeris iambo exeuntibus intellegitur
paenultimam syllabam brevem esse oportere. neque vero
locus est in carminibus his aut solvendae arsi aut admittendo
anapaesto, ut abundantes interdum syllabas non magis quam
deficientes sapientia quadam auctorum metrica, sed potius
imperitia stultitiaque evenisse sit credibile. — porro cae-
surae in trimetris aut tetrametris rythmicis eaedem, quae in
metricis, servantur, h. e. penthemimeris et quae fit post
quartum trochaeum, nec minus in sapphico numero aut
asclepiadeo ante syllabam a fine sextam oratio inciditur.

