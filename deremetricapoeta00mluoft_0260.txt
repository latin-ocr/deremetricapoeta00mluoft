238 mmm TERTIVS.

nonne ab obtrectatoribus novae artis certatim id ei obiectum
existimabis? at ne Cato quidem ille Censorius, ut memoravi,
modulorum veterum contemptum ei exprobravit.

Ceterum omnes implere probabilitatis numeros, non
modo Indorum Graecorumque et Latinorum in linguis, sed
in omnibus, quas Indeuropaicarum nomine comprendunt
docti, carminibus pangendis olim observatam quantitatum
legem et quidem unice, nihil omnino accentus, in libro de
versu Saturnio indicavi [pg. 44]. cuius rei quod in sermo-
nibus Germanicis, Slavicis, Celticis nullum< iam extat vesti-
gium, non poterit esse mirum reputanti antiquissima eorum
monumenta poet-ica multis saeculis esse recentiora quam In-
dorum Graecorumque et Latinorum et qui usi sint illis et
paucitate flexionum et abundantia consonarum citius ad-
ductos, ut antiquam abdicarent metricam.

Sed iam ad meam rem agendam accingor.

Itaque ut nulla mora indicetur, qua lege contineatur
omnis usquequaque metri Latini ars, nullum in accentu ver-
borum, omne in initio eorum aut exitu sive congruo pedibus
carminis seu dissimili momentumst positum. et quidem dis-
positiones conexusque verborum, quibus mixtis et confusis
constant numeri, recte animo nostro ut repraesentemus,
optime, nisi fallor sententia, magnetis ferrique invicem
coeuntium adhibebimus imaginem. nam sicut in his attra-
hitur a maiore minus, ita et in verbis pedumque partibus
sono et spatio infirmius cedit potiori. iam vel pueris credo
apparebit minime aptum esse ad coeundum cum insequenâ€”
tibus pedem simul et verbum eodem loco finitum, si modo
sit pes principali carminis metro sive par seu cognatus.
facile enim animus servat pausam finita voce incidentem,
modo ne numerus efficiatur plane alienus a suo versu. quare
qui anapaesticum rythmum germanum voluerit effici, non
apte diversis ille verbis pyrrhichium et longam copularit
syllabam. pone contrarium: invenies eadem ratione, quo
conexu pravus dactylicus proveniat numerus. hoc vitium
per se odiosum augeri verumst, utcumque laesa lege novi
et a permissis diversi prodeunt numeri. quare sicut homi-
nibus rei publicae regendae peritis nihil curatius cst caven-
dum, quam ne in ipsa civitate alia oriatur civitas, quae

