4ss PROHOEMIVM.

Igitur Lachmannus cum ceteris passim usum poetarum
Latinorum illustrasset libris⁷ tum commentario Lucretiano
scientiam plurimis quaesitam annis simplicissima nixus iudicii
elegantia divulgavit. nam cum iam ab ineunte aetate proba
poetarum Latinorum esset imbutus peritia, perlectis tamen,
ut refert Ma. Hei-tzius in vita eius [p. 14ss]‚ denuo illorum
tantum non omnibus plurima eos illustravit observationum
copia, quae ad caesuram, synizesin‚ elisionem, alia spectant,
et diligentiam praeclaram et notum eius acumen testantes.
ac tamen acriter cavendum duxi, ne amore liuius viri laberer.
quippe nec falsa neque dubia abesse a disputationibus eius
videbam, nec collectanea, quamquam egregiam plerumque
fidem prae se ferunt, nusquam eum fefellerunt. ceterum
cum aliquando tenerer dubius, quonam usque spatii pro-
cessisset Lachmannus in poetarum placitis perscrutandis,
aliquantisper cunctatus unice suni amplexus, quod dixit ipse
[p. 414] eos qui post Iuvenalem scripserint poetas a se non
curari, quod quidem ubique verum sum expertus exceptis
nimirum locis eis⁷ ubi posteriorum unum atque alterum
nominatim ipse memorat.

Nec silenda Hauptii merita, qui, ut alia alibi, sic in
observationibus criticis primus poetarum plerorumque placita
circa elisionem, quae longam cum brevi copulando admittitur,
suptiliore distinxit cura.

Tertius addendus Augustus Meinekius, qui cum alias
de arte dactylicorum Latinorum bene meruit, tum in prae-
fatione carminum Horatii iterum editorum de huius arte
quaedam elegantiore indicavit studio.

De hexametro dactylico post illos disseruit F. Froehdius
in Philologi parte XI [533--5113]. qui quamquam veram
huius versus condicionem non magis perspexit quam ceteri,
tamen et accurate haud pauca et quaedam habet suptiliter
observata. idem cum composuisset libellum de elisione
Latina, mihi ex hoc ipso quae digna memoria viderentur
inserenda operi permisit. pertinuerunt autem eius curae
ad poetas Hadriano priores omnes exceptis Martiale, Cal-
piu-nio, Statio.

Sed iam accuratius mihi video exponendum, quaenam
subsidia nova accesserint editioni alteri.

