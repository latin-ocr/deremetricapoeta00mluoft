nnana SEPTIMVS. 519

una quidem ex isdem servata sit littera), vera eosdem aut
similia veri sequi numquam persuadebitur animo. etenim
cum apud Livium Andronicum, hominem Graecis litteris im-
butum, haud pauca inveniantur dura et aspera, qui credi-
bilest barbaros illos culto potius et limato quam rudi et velut
balbutiente sermone esse usos? aut quamnam sensuum alti-
tudinem vel suptilitatem expectabis ab eis, qui durissimis
semper exerciti laboribus vitae cum onera maxima ferrent
civitatis bella bellis continuantis, plerumque et intestinis
occupatae discordiis, honores dignos non sunt nacti prius
quam flores litterarum Graecarum? praeterea cum sat con-
stet Romanos in excolenda arte externa purissimo esse usos
iudicio, cur in recipienda credatur caruisse eosdem pectore?
unde illud compertumst Scipionem et Marcellum, qui primi
adamarunt cultum alienum, minus fuisse rerum peritos quam
Appium et Catonem, qui magis studuerunt monumentis pa-
triis? quin potius statuetur Romanos ut cetera, quae domi
essent nulla, et poeticae modulum rectiorem petisse ab eis,
quibus esset eius copia? quare vanast equidem Niburii et
Grauerti opinio. - at erunt fortasse qui incusent, quod
Ennius, cum Aboriginum artem sprevisset, ne Naevii quidem
vel Plauti acquierit numeris. hoc vero non est argutari in
falsis, sed insanire. quid enim? num horum metra popularia
fuere Latinis ’ἐ aut si fuerunt, quae prudentia erit proprietate
Romanorum praelata optrectare iam Homero et Archilocho
et Aristophani et principibus artis auctoribus Graecis, quos
ut potiores duces secuti sunt dactylici Latini? — deinde
cuinam gentium probabitur a scaenicis istis rationes metro-
rum tantum doctissimo cuique et honestissimo Romuli nepo-
tum, ac non saepe, quo plausus excitarent vulgi, quod numero
praevalebat, palmamque studiis eius reciperent, plebeiis
hominibus et summae caveae spectatoribus adaptatas‘? quid
autem dicetur de eo, quod ipsi illi melius iam exculta civi-
tate magis magisque normae dactylicorum sese accommo-
darunt? denique etiam hanc in partem ipsum Romanorum
tuto advocabitur iudicium, qui, quo magis elegantia grae-
canica sunt imbuti, eo peius odere versus scaenicorum ve-
terum. nam illud omitte, ne nos quidem non sentire, modo
simplici iudicio numerorum ac sonorum aestimemus rationes,

