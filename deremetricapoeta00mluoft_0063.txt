PROHOEMIVM. 43

Ceterum per lustra superiora quaedam recentia accessere
et incognita ante carmina poetarum christianorum, ut puta
Dracontii, cuius etiamst Orestis tragoedia, item Tiberiani.
quae qua par erat cura habuimus.

At ex fragmentis carminum perditorum praeter Ennii
Luciliique ac Varronis libros, de quibus supra iam monui,
maxime nos adverterunt Laeuii ac Sereni reliquiae. qui
quanto opere fecerint ad artem Latinam promovendam, nostris
primum apparebit curis. multo minus commodi ,redundavit
mihi ex inscriptionibus metricis ex quibus quae inservirent
recte aestimandae arti, melius pleniusque ex alienis licuit
percipi monumentis, quae propria differrent insolentia, simul
hoc ipso barbara et ab indoctis profecta auctoribus evin-
cebatur. cui enim, nisi Midae qui aequarit aures, digua
videbuntur indolis Romanae suptilitate admissa in dactylicum
carmen vitia quamitatum aut cruditates scaenicorum aut
nulla ratione mixti et confusi interse vel adeo coeuntes cum
pedestri sermone versus?

Iam metricam dactylicorum Latinorum qui plene enar-
rarit, equidem cognovi neminem. quod sane pudendum, cum
praesertim tot tantosque viros Graecorum ars aduerterit.
quasi vero aut minus digni sint Romani, quorum penitus
normam percipiamus, aut minus sit fructuosus talis labor.
nisi forte crediderunt illos velut imitatorum servum pecus
satis habuisse praecepta magistrorum alienigenarum quam
fidissima imitatione scholicum in modum exprimere, ut Grae-
corum rationes qui probe teneat, hac ipsa re habeat com-
pertas Latinorum. -â€” hac autem incuria accidit, ut erroribus
a vetusto tempore traditis et per scholas propagatis iam
puerorum improvida aetas imbueretur. quales ubi teneros
animos penitus insinuati occupaverunt, quantillum loci
relinquitur veritati? mihi autem longe secus cum videretur,
eam ubique servavi regulam, ne aliunde repeterem per
ambages, quae possem ex ipsorum Romanorum indole ex-
plicare. praeterea, quod semper evenit in rebus non satis
expeditis, exorti plerique qui lecto uno aut altero carmine
Latino arcanas artis Romanae rat-iones et octo saeculorum
diversissima placita soli enarrare posse sibi viderentur. quid
quod sunt inventi, qui scaenicorum leges metricas parum

