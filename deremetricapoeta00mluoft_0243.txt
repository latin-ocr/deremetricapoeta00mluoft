LIBER TERTIVS. 2 21

IV, 8, 17]. plura autem de re eadem exponentur a me l. VI.
— quae cum ita siut, non potest stare quod Persio tribuit
Lachmannus metrum [5, 19]:

non equidem hoc studeo, ampullatis ut mihi nugis.

at Lucretio etsi non erit incongruum, quod idem addidit de
coniectura [VI, 1065fj:

quae memorare queam inter singillariter apta

(vulgo circumfertur ‘Inter se sinqulariler⁷), tamen quod olim
proposuimus scribendum ‘Inter se simul uniter alna’ ne nuuc
quidem non contendimus esse verum.

Sed iam ad suptiliores caesurarum hexametri leges
enarrandas progrediamur. et primum quidem declarabo ra—
tiones caesurae semiquinariae virilis, quae cum apud veteres
Graecos heroico potissimum carmine optinuisset, minus illa
frequentata leviore poeticae genere, placita omnino diversa
Romanorum optinuere usu. nam apud illos admissa, quae
proxima dignitatest, caesura tertia trochaica molliores eve-
niunt numeri, hi legitimam divisionem praeter eam, quae
fit in tertia arsi, cum non habeant, nisi quae in quarta,
quam per se asperiorem plerumque et trithemimeris addita
exaggerat, non possunt substituere semiquinariae incisionem
praeter duriorem.

Atque ita effectumst, ut ex poetis Latinis non modo
qui res gestas celebrarent aut vitae usus panderent potis-
simum uterentur caesura semiquinariam, sed saepius etiam
qui levia et iocosa componerent carmina. rem ilico probabo
exemplis.

Sed ut alia pleraque, caesurarum temperandarum viam
et rationem demonstravit Ennius. nam apud hunc cum longe
praevaleat semiquinaria, ceterae vix alia constant propor-
tione atque apud insequentes.

Igitur cum paulo plus DC extent vel versus Annalium
vel particulae versuum, in quibus multarum incisio incerta,
et aliquotiens neglecta sit caesura, trochaicae tertiae exempla
et hephthemimeris (praeter ea, ubi et post quintum semi—
pedem finitum verbum) inveniuntur circiter LXXV.

Ex ceteris poetis, quorum legerim libros, omnium
minime videtur sectatus penthemimerin Valerius Flaccus,

