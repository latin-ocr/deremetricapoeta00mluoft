LIBER QVARTVS. 283

Restat ut declarem, auctorum pro temporum intervallo
et materia carminis quae fuerit differentia. -- ac primum
quidem dignissimum memoria iam antiquissima aetate et
vivido etiamtum sensu hiatus in medio verbo facti longe
maiorem fuisse cautionem dactylicorum in synizesi et ceteris
remediis adhibendis quam fuit ullo tempore scaenicorum.
quod non poterit esse mirum cogitantibus hos, cum com-
ponerent sua hominibus plebeiis et non eruditis, potuisse
admittere pleraque, quae liberale cultiorum ingeniorum
aspernaretur iudicium. nam hiatu ipso asperiora quaedam
eius remedia. adde quod scaenicorum carmina audituris,
at lecturis dactylicorum fuere destinata, quae diversitas
quanti sit momenti neminem fugiet. praeterea ubi saecu-
lorum cursu et communi mortalitatis damno consenuit sermo
Latinus propter eas causaS, quas fine prioris libri exposui,
rationum plerumque grammaticarum invaluit cura, at cessit
soni. hinc factum, ut inde a primo p. Chr. saeculo magis
magisque evanescerent ex usu synizesis vocalium et con-
tractio et quidquid aliud mitigando hiatui inventum. quod-
siqua videantur repugnare observant-iae isti, ea vero prae-
ceptis grammaticorum vel imitatione veterum provenere.

Deinde quod graecanicam synizesin non prius Catullo
inveniri memoravi, ne hoc quidem de nihilo esse concedet,
qui huius et cantorum Euphorionis rationes probe cognorit
metricas. nec vero intellego, qui potuerit Heinsius asseverare
[ad Ov. metam. VII, 223] exemplorum talium qualest Ver-
gilii ‘ferreiqw Eumenidum thalami' plenum esse Lucretium.
neque quae Lachmannus similia huius et Lucilii carminibus
intulit possunt tolerari. nam Tullius quod disyllabum posuit
Cephei [arat. 52]‚ sicut Pacuvius trisyllabum Capherei [v. 136]
id vero non licentia poetica et docta peregrinorum aemula-
tione, sed vulgo usitata Latinis pronuntiatione evenit.

Praeterea aptum memoriae et hoc genus synizesis et
alterum, quod constati vel u duratis in consonam, esse
aliena a numeris iambicis et trochaicis. haec res ut est
omnium certissima, ita, siqua alia, clara luce poetarum La-
tinorum declarat modestiam. namque cum in dactylicis ver-
sibus, sicut postea probabitur, licentia ista non ferme ad-
hibeatur nisi vocibus eis, quae ultro plerumque conveniant-

