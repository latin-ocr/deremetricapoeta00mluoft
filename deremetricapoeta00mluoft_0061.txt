PROHOEMIVM. 41

plerisque de Africano sermone et dictionibus aetatis serae
vix aliud innotuisse quam crebro adhibitam, qua praestigia-
torum in modum abuti se posse credant, praepositionem
istam. praeterea non satis aptumst illud feci, cum non me-
ditati curate, sed per occasionem subitam effusi significentur
versus. verum omnia praeclare habebunt, si ita scripseris
haec lenissima mutatione adhibita:
hos versus ieci subito discrimine vocis.
ita dixit Horatius:

tum meac, siquid loquor audiendum,
vocis accedet bona pars.

Carmen de Hercule, quod incerto ab auctore profectum
adiungitur libris Claudiani, quo sit temporo scriptun] vix
definias. tanta tamen numerorum inest in eo elegantia, ut
haud immerito ab Sereni Nemesianive aut ipsius Claudiani
doctissimo quoque aequali dicas esse confectum.

Hactenus haec. at de altero genere scriptorum, quo-
rum metrica his enarratur libris, in editione priore posita
erant talia.

Quid autem de christianorum poetarum dicam carminibus?
quorum ne unus quidem liber usque ad hunc diem ca dili-
gentiast editus, qua iam in classicorum auctorum, praesertim
Latinorum, operibus recensendis uti consuevere plerique?
adde quod nec de metrica eorum arte qui inquireret gram-
maticus extitit idoneus. quod sane ne potuit quidem fieri
nisi ab eo, qui plurima et classicorum poetarum imbutus
esset lectione. quippe horum artem seiunctam a prioribus
aestimaturi non minus hercule erunt perversi quam qui,
cum vetustissimis scriptoribus Latinis operam navent, negle-
gunt Varrone posteriores. itaque sustinuere critici plerumque
regulas aut ex parte veras aut omnino falsas proponendo
talem christianorum poetarum artis divulgare opinionem, ut
ea quasi eximia et aliena a progressu veteris metricae vulgo
habeatur. accedit quod identidem pueriliter ipsi peccare
quam pueriles librariorum errores corrigere maluerunt. nec
magis ad elocutiones attenderunt. quid enim ex his est
certum et exploratum praeter quaedam a Fabricio vel
Arnzenio fere enotata? quis imitationem antiquissimorum,
cum ex parte utique res satis esset aperta, qua decebat

