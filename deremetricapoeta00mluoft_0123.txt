LIBER PRIMVS. 103

ut hexameter, incerti esse auctoris, ab illis tamen primum
litteris additus.

Ei legitimus locus in distichis elegiacis. continuatum
posuere Ausonius et Martianus ac multo ante incertus poeta,
Commodo imperatori aequalis, quem Lampridius citat in vita
Diadumeni [c. 7] ut Graeci epigrammatis interpretem. sane
et apud Graecos talia carmina provenere, sed rarissime.
nam Vergilii illud sic vos non vobis quater repetitum huc
non pertinet, quoniam ioco notissimo eius non unum, sed
quattuor disticha designata [cf. Herm. el. d. m. pg. 360] â€”
aliud autem pentametri genus, quod caret arsi ultima, ad-
hibuit Serenus ita [cf. Mall. Theodor. gr. 1. VI, 590]:

et nihil est quod amem Flaminia minus.

Proximi sunt tetrametri dactylici. eis primus in asynar-
tetis usus Horatius, mox integris Seneca et Pomponius tragici,
una syllaba minutis Horatius, qui sumpsit utrumque genus
ab Archilocho, arsi quarta finitis iam cum Laevio Varro,
siquidem integrum videtur explere versum fragmentum tale
[Non. 179, 4]:

aerea terta nitet galea.

de quo metro ita Terentianus [1975 sq.]:

Septimius ,docuit quo ruris opuscula libro,
hoc genere adsidue cecinit.

Serenum hic, ut saepius, secuti Prudentius et Ausonius.

Atque hoc loco non inepte adiungetur metrum Calabrium,
ut vocat Marius Victorinus [2579], quo Annianus usus, for-
tasse et Septimius, dein Terentianus ac Boethius. quod post
tres dactylos adsumit pyrrichium vel iambum. quamquam
potius putasse auctores compositum ex penthemimeri hexa-
metri et proceleusmatico vel paeone quarto inde apparet,
quod post tertiam arsin praeter locos duos Terentiam [19963
1998] et unum Boethii [HL l, 3] solet finiri verbum. id
igitur genus versus subabsurdum ad similitudinem hexametri
myuri, de quo postea memorabitur, fictum existimo.

Raro etiam trimeter catalecticus reperitur, qui com-
pletur duobus dactylis cum semipede. primus Archilochi
exemplo adhibuit Horatius [c. IV, 7].

Superest adonius numerus, qui constat ex bucolica in-
cisione. quo integra carmina composuisse Sappho narrant

