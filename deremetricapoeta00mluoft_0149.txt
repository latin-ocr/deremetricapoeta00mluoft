mmm PRIMVS. l 29

Iam quod horum versuum, aut siquos ipsi prava sollertia
novavere, saepe duo aut etiam tres coiugarunt in unum
homines docti, fecerunt id insulsissime. etenim plerumque
ne aptus quidem apparet conexus, nisi ubi versuum, quibus
concisis vel discerptis constant cantica illa, legitima evenerit
species, veluti ita:

vitae dirus amor, cum pateat malis
aut:

par ille regi, par superis erit.
et ne stabit quidem umquam ratio. nam vel sic, nisi fre-
quenter et hiatus admissos et productas in thesi breves et
lacunas nullo sensus defectu hiantes et similia perversitate
males statuere, semper superabunt versus minores. sed
certissimum inde argumentum assumemus, quod, cum ea
metra, quae aperte longioreÎ‡ continentur ambitu, inveniantur
omnino rarissime, talis fastidii nulla hercule causa poterit
reperiri, si ceteros versus simili aut eodem fuisse existima-
bimus spatio. uude quid lucramur talia fingendo, nisi quod
versiculos per se mediocriter formatos copulando reddimus
pessimos? an sine causa factum esse existimabimus, quod
conditores artis, ut his exemplis defungar, versus sapphici
eum ordinem voluerunt, quem videmus, non hunc:

sacervet Cithaeron sanguine undavit.
nec alcaici talem:

militia puer robustus acri?

nisi forte eo pravitatis provectum esse credemus Senecam,
ut sperneret optime coiugatos versus longiores, at amaret
pessime.

Quae cum ita sint, nihil iam paratumst negotii, quin
adscribantur cantica ista. in quibus cum pauca de coniec-
tura novarimus nostra, haec, qualiacumque fuerunt, silentio
transeunda censuimus.

Effusam redimite comam nutante corymbo,
mollia Nisaeis armantes bracchia thyrsis.
lucidum caeli decus,

huc ades votis,

quae tibi nobiles

Thebae, Bacche, tuae

palmis supplicibus ferunt.

L. Muelleri3 De r. m. p. L. 9

