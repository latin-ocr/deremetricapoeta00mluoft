LIBER TERTIVS. 2 3 7

Interim egregie retractata res est a Korsseno. cuius
curis in priore editione usi non eramus, libri de pronuntia-
tione Latina II, 948 sqq. nec non a Guilelmo Meiere in
tractatu de accentus vi in poesi antiquissima Romanorum,
qui prodiit a. 1884.

Nempe uterque exemplis pariter scriptorum et propriis
rationibus usus ita adseruit Hit-teri inventum novisque argu-
mentis comprobavit, ut vix existimem iam esse qui de eo
dubitet. et Corsseni quidem haec maxima laus est, quod
docuit concentum accentus grammatici et ictus metrici haud
sane infrequentem in versibus Romanorum ab accentus potius
Latini modulis quam ab aliis repetendum causis. qui in hac
parte operis non est impeditus eo vitio, quo saepe alibi
lapsus est vir quantumvis doctus et acutus, monumentis
litterarum latinarum aut non satis respectis aut male in-
tellectis. at Meierus, incertum eruditione maiore an sub-
tilitate, non modo demonstravit accentus vim fuisse nullam
in antiquissima poesi Latina, sed etiam docuit, quo iudicio,
qua libertate Livius Naeviusque et ceteri antiquissimae
auctores artis versati essent in metrica exemplarium Grae-
corum ad Latinae linguae rationes traducenda.

Ad horum igitur doctorum libros remittimus eos, qui
studio tenentur rem, de qua agitur, accuratius perscrutandi.
quam quidem et ipsi denuo retractavimus in libro de versu
saturnio [pg. 40 sqq.].

Nos autem, qui ita differimus a ceteris grammaticis,
ut non modo negemus in metrica Graecorum et Romanorum
accentus vim fuisse ullam, sed id potius poetis actum sta-
tuamus, ut ictus versuum quantum pote plurimum differrent
a pronuntiatione pedestri, propriis rationibus uti par est.

Ad quas antequam transeamus, quo demonstretur nullam
umquam fuisse curam accentus servandi in poetis, satis erit
repetisse a grammaticis Graecis ac Latinis ne una quidem
littera tale adnotatum studium adeoque etiam pedestri ser-
mone potius observatas quantitates syllabarum quam ac-
centus firmari ea re, quod, ubi de oratoriis agitur numeris,
Î™ illae tantum, non hi respiciuntur.

Denique inter Romanos si Ennius novas inisset vias ac-
centum grammaticum in conformandis versibus neglegendo,

