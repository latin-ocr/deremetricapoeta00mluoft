LIBER SECVNDVS. 145

possit concludi illius magis normam gentis Romanae indoli
et suptilium ingeniorum proprietati convenire. scilicet Naso-
nem secuti fere auctores Priapeorum, Columella, Lucanus,
Homerus Latinus, Calpurnius, auctor ad Pisonem, Seneca,
Martialis, Nemesianus, Palladius, Claudianus, Rutilius, Moro-
baudes, Avianus, Sedulius, Arator, Boethius, plerique poeta-
rum minorum, Vergilio accessere Persius, Valerius, Statius,
Silius, Ausonius, Prudentius, Paulinus, alii. quidam ambigui,
ut Manilius et Iuvenalis, aut pro varietate operum diversi,
ut Corippus. ceterum vel qui magis probavere Maronem,
longe pluribus rebus Ovidium quam quibus hic placuit illum
observavere. iam ultimorum temporum homines quod quasi
expertes legum et Faunis vatibusque similes fuisse credunt
vulgo, turpissimo 'illud errore optinuit. adeo enini illi non
alieni ab arte, ut potius artificiis plerumque labantur, noc
metrorum hercule pedumque diversitate neoterici differunt
ab antiquis, sed potius prosodiae et quantitatum. quod non
erit mirum reputantibus, quanam religione illi grammati—
corum aequalium praecepta absurda plerumque, sed saepe
difficilia sint executi.

VII. Praeterea pro materiae diversitate et spatio libro-
rum oriuntur exceptiones. quippe apparet non decere ad-
mitti breviculo carmine, quod multis milibus versuum con-
stante. nam tale dum legimus, animus ad finem properans seu
devinctus varietate rerum non nimium immoratur taxandis
vitiis. at pusilla elegantia et suptilitate, quibus solis valent
virtutibus, praestare oportet. tum similis ambitus opera
multum interest quodnam ad genus poesis pertineant. quippe
graves et severi cum tragicis et melicorum plerisque epici,
remissi satirici et ut quisque humilia sectatus, medii di-
dactici et elegiaci. hinc pro varietate librorum diversa legis
firmitas. fatendum tamen magis id pertinere ad Graecos,
quibus ipsa natura adesset longe maior et artis varietas et
copia exceptionum. at Romani ab antiquissimo aevo vel in
hac parte servantes indolis proprietatem haud ita dissimiliter
omnes studuere elegantiae et concinnitati.

His praemonitis non potest fieri quin pleraeque seu
leges sive exceptiones metrorum recte percipiantur. nam a

casu et arbitriis pauciores etiam et tenuiores repetendae
L. Muelleri; De r. m. p. L. 10

