26ss LIBER TERTIVS.

minus habebit offensionis, quo magis accommodatur pedum
divisionibus seu conexibus eis, quibus ad optinendas me-
trorum leges rythmicas auctores veteres usos esse ostendi.
his igitur subnixi facile explanabimus omnia.

Ac primum quidem satis certumst non posse principem
locum optinere in versu voces, quas initio enuntiati poni non
licet, quales sunt enim, (cutem, vero, igitur cum verbum,
quod est inquit, aliquando vel apud optimos auctores [ut Ov.
metam. X, 544] inveniatur in prima parte numeri, infringetur
ist-ud praeceptum, si modo vere Kotenius [ad. Pindar. Theb.
150] asseverarit numquam in principio orationis collocari
illud. at certe inde a s. p. Chr. III inveniuntur licentiae
talis exempla. ita enim dixit Septimius [Terent. 1978]:

inquit amicus ager domino
‘si bene mi facias memini'

et porro Terentianus [2132]:

noster rarus eo pastor Maro, sod tamen inquit
‘dic mihi, Damoeta, cuium pecus? an Meliboei?’

atque idem admisere Sidonius [paneg. Avit. 280], Martianus
[VL 704, 6], Arator [act. ap. II, 283]‚ [cf. et Corippi laud.
Iust. II, 44].

Contra admittitur, ut verba a principio enuntiati ex-
clusa collocentur post caesuram, ut apud Horatium [ep. ΙΙ,
1, 125]:

si das hoc, parvis quoque rebus magna iuvari.

Potest autem dissonantia ordinum logicorum et metri-
corum, prout supra iam indicavi, esse duplex. namque aut
subsistet metri finis in parte orationis artissime ad proxima
pertinente, ut puta praepositione vel adiectivo, aut incidet
statim post finitam sententiam sive ante. cuius rei exempla
sunt velut haec:

transque caput iace nec respexeris. his ego Daphnim.
pulverulentus equis furit. ‘omnes arma requirunt.
scribendi recte. nam ut multum nil moror. ecce.
expectant veluti, consul cum mittere siynwn

vult, omnes avidi spectant ad carceris oras.

Igitur omnis observantia principia circum et clausulas
ordinum metricorum constat. relicua habentur liberius. ac
primum quidem hexametrorum et magis distichorum exitu

