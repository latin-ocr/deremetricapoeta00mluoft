82 LrBER Pansvs.

Catullum et studiorum consortes vel versibus vel rationibus
artis, sed non cum imitatione Alexandrinorum, verum Archi-
lochi, et quidem ignotis ante Latio systematis.

Porro, cetera ut iam persequar, intra iambicos tri-
metros (qui in lyricis sunt catalectici) dimetrosque sub-
stitit idem. quam ob causam longiores hisce versus eiusdem
numeri exulant ab insequentium poetarum libris. trochaeorum
in epodis nullus, in carminibus perexiguus est usus. nam
bis [L 43 II, 18], 11011 saepius, inveniuntur. cetera in iam-
bicis dactylico constant numero, in lyricis praeter huno et
ionicum [IIL 12] logaoedico.

Praeterea cum severitatem artis in hexametro iam sta-
bilitam ad leviora versuum genera transferre conati essent
Laevius Varroque et Catullus, Horatius et progressum artis
legitimum et propriam Romanorum ingenii sermonisque in-
dolem observando intendit in plerisque rebus decorem lyrici
carminis. nam diversus ab auctoribus Graecis et ancipitem
quorundam versuum basin firmavit unice admisso spondeo
et in mediis quibusdam metris pro communi longam posuit
syllabam et quae caesura prius carerent certa distinxit in-
cisione, cum praeisset ex his quaedam Catullus.

Igitur in sapphico et alcaico hendecasyllabo, item in
asclepiadeo duodenarum vel senum denarum syllabarum eis
locis perpetuo voluit finiri verbum, ubi vel Graeci saepius
fixissent interstitium orationis vel optime figi posse videretur.

Iam quod Christius, vir sollertissimus, non tam suam
propriamque moribus Romanorum et convenientem linguae
Latinae rationibus indolem quam grammaticorum aequalium
praecepta in novandis legibus istis secutum Horatium con-
tendit in libello Monaohii a. 1868 edito idque persuasit
multis, probare non possum. nam cum inde ab Livio, multo
autem magis ab Ennio videamus labore continuo nec um-
quam intermisso omnes omnium generum poetas Latinos id
egisse, ut ad severiores ideoque congruas naturae gentis
suae ac linguae leges revocarent metra a Graecis tracta,
cur Horatium novis rationibus ac non eis, quae per annos
paene ducentos in poetarum scholis obtinuissent, in lyricis
metris temperandis ductum esse existimemus? accedit,
quod Catullus, quem constat eadem grammaticorum prae-

