PRoHoEmvm. 4 9

captus caeca, ingenium obstitit nostrum. ac nimium illud
studium tantum afuit ut prodesset Lachmann0‚ ut gra-
vissimo eundem afflixerit damno. nam cum εἰδωλολατρείᾳ
tali abalienarentur ab Haupt-io auditorum pars maior, ut
quisque erat animo sollerti et liberali praeditus, effectumst
tandem, ut ne unus quidem in Germania, quaqua patet,
disciplinae Lachmannianae extaret auctor. quae res quantum
incommodi attulerit antiquitatis studiis non est quod dicam.

Sed iam ut finis fiat prohoemii huius, habes iterum
libros de re metrica relectos et, ut potui, emendatos, quo
opere auspicati sumus ante annos plus triginta famam et in
quo adeo omnes nos ingenii nostri effudisse vires interdum
contenderunt inimici. quod etsi secus habet, tamen non
nego neque mihi ex scriptis meis ullum magis placuisse
neque plus laudium partum alio libro ex nostris. quo magis
omni cura provisum, ut editio haec prodiret quam emenda-
tissima. habes igitur multa addita, quae utiliter adici posse
viderentur, quaedam dempta, quae sine incommodo existi-
marem posse tolli. ex quibus haud pauca recisa ideo, quod
olim iuvenali ardore inducti acerbius exagitaveramus scripta
aliquot, quae merita oblivione dudum pressa rursus cur
arriperemus nulla fuit causa. denique omnia ita instituta,
ut commodior faciliorque usus fieret legentibus, descripto
etiam argumento rerum et additis indicibus copiosissimis.
quae cum ita sint, non dubito fore ut nova librorum de re
metrica poetarum Latinorum editione et veteres firmentur
amici et concilientur novi.

Ia. Muelleri3 De r. m. p. L. 4

