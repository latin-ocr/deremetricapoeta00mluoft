LIBER QVARTVS. 349

deinde idem auctores plerumque timuerunt pyrrichiaca, quae
in a brevem exeunt, acutae syllabae copulare praeter arsin
secundam vel vocibus infiexibilibus. iam dactylica et pyr-
richiaca in 0 exeuntia, quae ab Augusti aetate potissimum
provenerunt, varias ob causas etiam haberi severius verumst
praeter illa antiquitus correpta et plurimo usu trita cito.
modo, duo, eqo. sed non placet multiplicatis exemplis et
nimia diligentia intercipientem quasi in spicis posterorum
studia metrica ingratissimum philologorum genus iuvare
curis nimiis. quin potius pro se quisque propriis anquiret
curis, quatenus leges illae, quas plurimo usu carminum La·
tinorum imbuti invenimus, ad singulos auctores pertineant.
addam tamen omnino vitasse elisionem qualemcunque dacty-
licorum et pyrrichiacorum in m, a, ο exeuntium qui Nucem
et pervigilium Veneris scripsere, praeterea Palladium, Cal-
purnium, laudatorem Pisonis, Nemesianum, Tiberianum,
Boethium, Eugenium.

Denique in trochaicorum verborum fine, sive simplici
vocali sive adiecta m, eadem plerumque, quae in spondiacis,
observantia optinet, sed non eadem firmata severitate.

At alterum genus elisionis legum oritur a
diversis partibus metrorum, quae, seu liberius
habentur sive adstrictius, magis minusve ad-
mittunt illam. nam ea cum haud dubie rythmus
interrumpatur, eo minus apparet adhibendam,
ubicumque mollem illum nec impeditum oportet
fluere.

Itaque ut convenit eis, quae secundo tertio-
que libro rettuli, locus erit elisionibus magis
circa principia ordinis metrici quam circa fines.

Haec tamen lex ut recte percipiatur, duplex
subicienda observantia.

Primum enim, quamquam initia versuum ac
numerorum maxima frui licentia verumst, tamen
in prima omnium syllaba elisione admissa ob-
scurari rythmos simplicitate iudicandi et poeta—
rum consensu vetatur. porro cum per elisionem
iugata quadamtenus coalescant, non erit mirum
cam adhiberi plerumque a poetis liberioribus

