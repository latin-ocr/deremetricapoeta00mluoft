LIBER TERTIVS. 21 5

conformatas haberent traderentque, verendum fuit, cum
qualibet pedis tertii incisione admissus saepius sede proxima
trochaeus ne mox latius vagaretur. sed enim a secundo
pede excludere eum non potuere propter certas finiti ordinis
observantias, quas posthac memorabo, potuere a quarto.
ita probe iam fuit cautum⁷ ne semel admissa licentia noxam
traheret. hanc normam antiquitus receptam Homerici car-
minis auctoritate mox magis magisque optinente in tertio
pede caesura muliebri quod diligenter servarunt posteriores,
minime erit mirum. ,

At Romani, quibus incisio tertii pedis trochaica sine
hephthemimeri paene nulla esset, cur trochaeum a quarto
pede excluderent plane non fuit. ceterum similes veterum
poetarum cautiones non praesentis tantum temporis, etiam
futuri prospicientium incommodis licet animadverti et alibi.

Pudet longius aberrasse a via. quid enim ad nos
Graeci? nulla vero umquam fuit apud Romanos post quar-
tum vel dactylum vel trochaeum incisio, quae aut per se
stare posset aut idem certe dignitatis optineret quod heph-
themimeri iuncta trithemimeres.

At verbum finire locis istis cur metuerent nulla fuit
causa.

Quare videndum an nimii fuerint, imitatone ducti, puto,
Alexandrinorum Catullus in epyllio et Lygdamus in elegiis,
qui abstinuerunt in quarta thesi terminare orationis partem.
adeoque Catullum ne in ceteris quidem carminibus admisisse
idem nisi quater [68‚ 493 76, 13 84, 53 101, l] neque eandem
distinctionem inveniri certo exemplo in Cinnae, Calvi, Biba-
culi, Varronis utriusque, Quinti et Marci Ciceronum carmi-
num reliquiis praeter unum versum Marci⁷ Arateorum 327
(poterat addi qui legitur d. n. d. Π, 104) nec nisi bis in
Priapeis [3‚ ὃς 68, 31] ac similia quaedam notat Th. Birtius
disputatione curiose scripta de hexametro Latino [pg. 25].

Hanc igitur subtilitatis curam nimiae merito sprevere
poetae optimi. notandum tamen non quaesitum potius ab
his quam vitatum post trochaeum quartum dactylumve, de
quo statim dicetur, verbi finem, ubicumque aliter disponendi
numeros pariter adesset facultas.

