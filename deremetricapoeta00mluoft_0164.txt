142 LIBER SECVNDVS.

vel in ornatissimo. ceterum cum plerumque sermo commo-
tior indicetur verborum aut cumulatione aut iteratione sive
oppositione, dabitur venia, quod dicam plerumque parum
proprie ab hisce ortas exceptiones metricas. proximum
autemst, quod in oratione vel leni ac mediocri a multarum
rerum enumeratione quaedam versui oritur libertas. prae-
terea intellegitur minime oportere poetas cultas ipsis leges
servare in aliorum versibus afferendis, neque sine causa
¹ factumst, quod auctores christiani, locos de scriptura sacra
petitos carmini ut accommodent, minus aegre patiuntur alio-
qui placitam metrorum normam immutari.

Veluti Phaedrus cum numquam sustinuisset quartum
pedem senarii constare verbo in spondeum exeunte, non
timuit citare Ennii metrum tale [III epil. 34]:

palam mutire plebeio piaculumst.

atque ita Sedulius usus est hiatu prorsus abhorrente a pla-
citis suis in oratione dominica [c. p. I, 305]:

sic ait ipse docens tesso in patre et pater in me'.

IV. Et haec quidem exceptionum genera ipsa natura
metri et orationis oriuntur. alia vero a progressu artis seu
defectu temporumque intervallis et diversitate operum re·
petenda. qua in re hoc potiores Latini, quod apud eos ple-
raque metra legitimo successu venere ad summum, cum
apud Graecos, qui vetustissimi auctores artis, idem sint et
perfectissimi. praeterea posterioribus horum offecit nimia
Homeri auctoritas, quem sane ea veneratione sunt prosecuti,
quam εἰδωλολατρείαν vocant ipsi. aliquanto rarius evenit
apud Latinos, ut elegantiae leges prae Ovidii Vergiliique
placitis spernerentur.

Igitur non mirum diversas inter se et dispares pro tem-
porum varietate singulis poetis adfuisse rationes metricas.
quamquam huius rei iudicium lubricum identidem et am-
biguum, primum quia plerorumque auctorum veterum libri
quonam ordine fuerint compositi ignoratur, tum quod omnino
veterum scriptorum prima ars a summa non eo distat inter-
vallo, quod optinet ferme initia inter ac fines neotericorum.
scilicet similes interpretum eorum, quos dicit Lessingius
edere conversa e linguis externis scripta non habentes, sed

