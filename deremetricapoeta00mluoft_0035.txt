PROHOEMIVM. 1 5

[1738], Martianus [1H,27s]‚ Pompeius [44 sq.], Probus
[1431-1433]‚ Sergius [1830 sq.], Victorinus [Qu—2475] de-
nique incertus auctor libelli de finalibus syllabarum [1801 sq.],
ex parte etiam Terentianus, quantum turbarum commorit
poetis christianis, vix satis plene poterit declarari. nam ad
classicos nihil pertinet ex ea nisi quaedam de modo tertiO,
cuius solam recte habere legem voluerunt sine dubio illi,
quos dicit Diomedes [425] metrorum rationis admodum
perspicaces unum tantum ex omnibus, quos attulerit ipse,
syllabarum communium modis admittere. neque christiani
tam optuso fuere ingenio, ut haec quasi ex Phoebi tripode
accepta unanimo venerarentur consensu, licet partem obser-
vantiarum istarum etiam intendisse eos satis constet. nam
nec alia desunt, ubi idem non sine magno elegantiae damno
ineptis potius doctorum qualiumcumque ratiocinationibus
quam proprio obsequi maluerint iudicio. neque vero quis-
quam auctorum, quos christianorum nomine amplector, igno—
ravit prorsus quam de communibus syllabis proposuere isti
doctrinam. ceterum est, ubi illi plenioribus quam quae ad
nos pervenerunt usi sint enchiridiis, siquidem haud paucas
firmissime observarunt regulas, quarum in eis, qui iam extant,
libris aut nulla aut perexigua apparent vestigia. sed de his
suo loco monebitur.

Atque curatius rem perquirenti non poterit esse dubium
aut quomodo sint orta praecepta ista egregia vel potius
egregiissima aut quibus in scholis et quo tempore. nimirum
omnis erroris summa inde fiuxit, quod magistri illi, quae
poetae classici rara et eximia admisissent, ea quasi usita-
tissima nec ulli cautioni obnoxia posuerunt, plerumque ne
causis quidem illarum exceptionum probe perspectis.

Constat autem non esse inventam doctrinam istam prius
quam Vergilii et Horatii libri in scholarum omnino cessissent
usum, id quod evenit c. annum u. c. DCCCL. inde latius
serpsit ea, et adsumpta plerorumque aliorum versuum descrip-
tione atque Graecorum summariis quibusdam, ut Heliodori,
compilatis tandem eum fere, quem videmus, habitum nacta
a tertio saeculo magis magisque optinuit.

Iam quae de epiploca proponuntur a metricis e Caesio
Basso et per hunc e Varrone videri fluxisse supra memo-

