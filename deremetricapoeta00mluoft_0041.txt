PROHOEMIVM. 21

quam integros, quibus subsidiis criticis immunitos, quanta
cura habitos illorum plerosque invenerim.

Equidem si in omnibus Latinis carminibus quid anti-
quitus traditum esset, quid neglegentia vel audacia librariorum
et criticorum invectum, tam certo mihi constaret, quam in
Lucretii Catullique et Grattii ac Iuvenalis libris aut quibus*
dam aliis, nihil fere negotii erat paratum nisi ut quae recte
habere viderentur ab arte, ubi opus esset, enarrarem, quae
sua elegantia carerent, aut aliorum aut propriis iuvarem
coniecturis. sed hercule 11011 tam faciles tamque oppor-
tunae evenere res. nam neque ex classicis poetis in tanta
editionum copia quo par erat studio sunt tractati omnes
et christianorum recensiones haud paucae non mediocribus,
nedum amplis satisfaciunt desideriis. sed plus etiam tene-
brarum primis dactylicorum progressibus erat obiectum, cum
propter eum, quo habiti sunt a doctis, contemptum, tum
propter alias causas sat apertas. 11011 0111111 111 aliam litte-
rarum Latinarum partem crudelius fortuna saeviit. scilicet
quam facile dimidia Plauti et Terentii parte careremus, si
binos Ennii Luciliique ac Varronis libros habere liceret in-
tegros. quid si Laevii polymetrosâ€˜? sed quoniam aliter for-
tunae visum, nos quasi e naufragio eiectos aut vexatos
incendio eo magis curare addecet, ne audacia ac levitate
haec ipsa, quae aetatem tulerunt, intuta atque infesta red-
damus, ea scilicet enucleaturi, quae evolvere iam nemo
possit, aut illis affusuri lucem, quae iniuria temporum per-
petuam traxere caliginem.

Itaque iam ut appareat, quo me modo gesserim 111 libris,
quorum aut paucitate fragmentorum aut grammaticorum
incuria ars esset obscura, de nonnullorum, qualem ego de-
prendi, statu mihi erit disserendum. simul et de tempore
quorundam carminum, 011111 11011 convenerit inter doctos,
rationibus potissimum metricis adductus quid statuam, bre-
viter declarabo.

Sed de Ennii Luciliique et Varronis librorum reliquiis
male habitis cum multa prompsissem in editione priore,
gravissime nec tamen immerito incusata Gerlachii Vahlenique
et Kochii ac Roeperi incuria, nunc ne iterum agam otium
faciunt Ennii ac Lucilii Noniique recensiones, quibus et

