436 LrBER SEXTVS.

quod non, sicut apud Graecos factum, ullius vocalis diversae
quantitates diversitate figurarum sunt indicatae. qua quidem
unice ratione evenit, ut ab his, pridem indifferenter habita
relicuarum vocalium mensura, tamen e et 0 recto efferrentur
modulo. nam nec aut Claudius imperator huic incommodo
litteraturae Latinae iit obviam aut magni fuit momenti,
quod ultimo tempore Chilpericus, rex Francorum, homo
plane indoctus, sed qui speciem affectaret eruditionis, cum
aliis litteris et 0 meya Graecorum sermoni Romano addidit
misitque in universas regni sui civitatesepistulas, ut sic
pueri docerentur ac libri antiquitus scripti planati pumice
rescriberentur [Greg. Turon. V, 45].

Sed iam ad rem propositam enarrandam ut accingar,
sicut in ultimis verbis, ita in mediis duplicem ob causam
potuit inverti vera quantitas sive necessitate versus seu vulgi
ore mutata mensura legitima. unde plurimae sunt exortae
rationes eius depravandae.

Ac primum quidem omnium, cum a metro dactylico sint
alieni pedes creticus et tribrachus, apparet verba talem
mensuram continentia ipsa natura faciliora fuisse ad mutan—
dam prosodiam. porro qualicumque numero proniores erunt
ad corruptionem quantitates ineptae.

Eadem res causa fuit adeoque frequentior Graecis (nam
Romani optimo tempore intra nomina propria potissimum
substiterunt) invertendi modulos. ac sane ex Graecis quae
iam enumerabo, paene omnia etiam in Graecis carminibus
inveniuntur simili libertate. quaedam a Dorica repetenda
dialecto, ut producta prima Polydamas, polypus, Monyclcos.

Igitur versibus hexametris in illo Italia semper fuit
longa prima, quam vulgo elatam brevem grammaticorum
constat testimoniis. unde eandem corripuit Lucilius in iam-
bis ita:

detrusus tota vi deiectusque Italia.
simul et evenit, ut vel Italus communem haberet i. similiter
Sicania cum semper expleat paeonem primum, sicanus ple-
rumque efficit amphibrachum. ita Maro in bucolico ad
Polionem ‘Sicelides musae', at in primo Aeneidos ‘sunt el
Siculis remonibus urbes’. praeterea in Arabe'a principalis
extenditur, at in Arabe comminuitur. itaque dixit in hexa-

