5 1 8 LIBER SEPTIMVS.

Praeterea subtiliter indagandum, quae cuique poetarum
minus aptae ad carmen videantur esse particulae. veluti
Lucretius numquam adhibuit illud protinus, cum usurpandi
eius plurima veniret occasio, quod eo magis mirum, cum
comici pariter et epici eodem utantur vocabulo. contra
‘nunquam’ soli inter dactylicos placuit Laevio. — similiter
illa isidem et utpote et deinceps post Catullum nemo classi-
corum praeter didacticos vel satiricos adhibuit. eadem ob-
servantia tenetur quapropter, pro quo epici posuere quocirca
[Verg. aen. I, 6733 Val. Fl. II, 101]. nam nec ‘ilem’ altiori
convenit dictioni. sed enim isdem particulis certatim usi
sunt christiani. praeterea siquidem et quandoquidem etsi
plerisque poetarum fuere probata - utuntur aut utroque
aut alterutro Lucretius, Catullus, Vergilius, Manilius, Ovidius,
Seneca, Iuvenalis, Statius, Terentianus, Prudentius, alii —,
tamen abstinuere libris propriis haud paucit Horatius, Grat-
tius, Persius, Calpurnius, Nemesianus, Rutilius, Boethius,
Eugenius, Orientius. ita quianam post Vergilium legere me
non memini, neque illud quod est ‘autem’ invenitur apud

Corippum.
Ecce coronatae portum tetigere carinae,
traiectae Syrtes, ancora iacta mihist.

Iam quae longis voluminibus sum persecutus quamquam
paucis verbis continere nec iuvat nec licet, tamen haec fere
quasi summa evadit observationum nostrarum, quas quidem
annis plus XX post, cuni de Ennii vita et scriptis librum
componerem, ubique inveni certas ratasque. huius igitur
in fine quae sunt dicta [pg. 296 sqq] comparanda commen-
damus lectoribus.

Ac primum quidem impugnanda opinio, qua ab Niburio
identidem prolata, mox arrepta a Koenio et Grauerto statui-
tur Q. Ennium culn asseclis versum heroicum et peregrinam
artem novando vividam indolis Romanae proprietatem Grae-
corum reverentia enervasse. ea cum nitatur ingenti quadam
admiratione vetustissimorum carminum, quae popularia uti-
que nec ullis doctrinae venenis infecta in conviviis a pueris
fuisse cantata narravit Cato ille Censorius, facile equidem
largior minime posse refelli, qui prae illis monumentis Ma-
ronem et Ovidium spernent (quod non erit mirum, cum ne

