LIBER TERTIVS. ‘2 5 7

proximumst bonitate molossicae parti in fine collocatae
praeire talem, quae choriambica mensura non sit minor.
non perinde bene res habebit, si brevius praecedet voca-
bulum, sed et peius est in thesi extrema adesse monosylla-
bum. quod contra non malus est versus, sed nullus, si aut
quintus pes aut sextus spondiaco verbo seu continuis mono-
syllabis continetur. quippe ita diremptis partibus tota com-
paret spondiaci numeri quinta sede locati asperitas et tar-
ditas, quae minuitur scilicet finalibus pedibus mixtis et
confusis. ob eandem causam a quinta sede exulabit vocis
plus quam disyllabae spondiacus exitus.

Igitur spondiazontas versus verbis tetrasyllabis (et qui-
dem saepe Appennini vocabulo usi et Orionis), ut relicui
plerumque⁷ ita semper conclusere Cato, Horatius, Propertius,
Manilius, Germanicus, Valerius, Claudianus, praeterea tri-
syllabis praecedente vocabulo minimum choriambico Ovidius,
Lucanus, Statius, Silius, Martialis, Ausonius. quibus vides
convenire cum neotericis Graecorum, de quibus dixit Lehr-
sius quaestionibus epicis [p. 309—313]. at monosyllabo ter·
minati metri haec potissimum inveni exempla. primum habes
apud Ennium tale [203]:

dono ducite doque volentibu‘ cum magnis dis

et porro apud Lucretium [IL 615]:
matris et ingrati genitoribus inventi sint.

eadem licentia non recte credunt plerique promiscue usum
esse Maronem. nam quod bis eam admisit exemplis talibus
[aen. III, 123 VIII, 679] ‘cum sociis quamque, penatibus et
maynis (ἦς’, ‘cum patribus populoque, penatibus et maym's
dis', vides expressisse illum totidem verbis Ennianum, quod
modo attuli. praeterea Iuvenalis satirica usus lascivia dixit
[3‚ 273] ‘et subiti casus inprovidus, ad cenam δι”, atque ita
Terentianus [1592] ‘spondeis illum primo natum cernis sex'.
alia exempla non memini. at disyllaba quinta sextave sede
admissa an possint tolerari in Homericis etsi nondum
satis constare dixit Hauptius [prooem. Berol. aest. 1855
p. 12], tamen assentiendum existimo Bekkero‚ qui illa re-
censione sua removit, quoniam haec exempla non maiore
opera quam siqua inveniuntur alibi pot-uere tolli. veluti
L. Muelleri3 De r. m. p. L. 17

