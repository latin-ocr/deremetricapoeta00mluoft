LIBER sssrrmvs. 523

afficiemus. sed tamen illa fuit valentior, quippe quae et
inconcussas armis penetrarit gentes et superfuerit imperio
annis ferme CL. - sed enim ab septimo p. Chr. n. saeculo,
abiecta puto spe pristini status recuperandi, tanta occ-iden-
tales populos invasit barbaries, non ut differrent iam inhu-
manitate Romani a Germanis. sane et externae accesserunt
causae. nam priore etiam tempore Italia Getarum Byzan-
tinorumque bello, post Langobardorum ingressione vastabatur,
Gallia primum Francorum Burgundionumque certaminibus,
mOX, ubi rerum sunt potiti illi, intestina flagrabat discordia.
diutius intacti mansere Hispani. nec saeculi septimi auctori-
bus sua defuit eruditio, donec proximo tempore Arabes
transgressi fretum, quod Africam et Europam interfluit, uno
proelio funditus everterunt Visigothorum opes. quo nihil
potuit gravius litteris Latinis evenire. omnis inde ars lex-
que omnis versus Romani ad irritum cecidere, quae pridem
labefactae tot simul tantisque circumstantibus terroribus
multiplicatum non sustinebant impetum. mox, a Caroli
Magni tempore, eaedem scholicis medii aevi studiis quadam-
tenus redintegratae, rursus coalita auctorum Graecorum et
Latinorum veneratione aliquanto laetius effloruere saeculo
XV, unde primum fructus eius ad Italos penetravit, dein ad
ceteros, ut cuique genti cupido humanitatis aut admiratio
veterum incidit. sed enim de his rebus dicere non fuit
consilium.

