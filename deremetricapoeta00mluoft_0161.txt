LIBER SECVNDVS, 139

Sed et haec et siqua vere exceptionum instar
sunt habenda, simul diversa poetarum aeque bo-
norum isdem de rebus placita septem potissi-
mum contineri videntur causis.

Quarum prima venit ab ipsa ratione metro-
rum et secreta elegantiae lege, altera a vocabu-
lorum, quibus utuntur po etae, plerorumque con-
dicione, tertia a sensuum vi seu proprietate,
qua aliquando invertuntur leges versus, quarta
a progressu, quem in arte faciunt poetae, quinta
a novitate metrorum, sexta ab optimorum exem-
plorum, quorum praevalet auctoritas, differen-
tia, septima a diversitate carminum. de his iam
omnibus cum cura exponendum.

I. Itaque cum prima potissimaque lex sit versus Latini
— nam apud Graecos non perinde servatur — ut cuiusvis
ordinis metrici - finis proprios sui referat numeros, at initia
ferme habeantur indifferenter , iam apparet his ob illud
ipsum maiorem evenire libertatem. constat autem finis or-
dinis in medio versu desinentis singulis pedibus, at in ultimo
duobus aut uno ac dimidiato. praeterea dignissimum me-
moria legitimov quodam progressu et intendi et imminui
diversarum partium licentiam , ita quidem ut priores loco
etiam libertate sint potiores. veluti in hexametro dactylico
semiquinaria caesura praedito quarti et quinti semipedum,
quibus prior ordo cluditur , minus firmiter fere observatur
norma quam, quibus posterior, pedum quinti ac sexti. porro
primus dactylus cum dimidiato proximo etiam agitat facilius
quam cum tertii parte altera quartus. verum haec in uni-
versum cum habeant rectissime, ne tamen errorem trahant,
duae res erunt monendae. primum enim nullius, ne primae
quidem sedis, tam eximia potest esse licentia, ideo princi-
pales versus rationes et aeternae leges elegantiae ut mi-
grentur. deinde potest fieri aliquando in mixtis metris, ut
nullo pacto, ne si ipse quidem velit Iuppiter, partes securius
habitae prorsus possint percipere libertatem permissam ipsis.
quod ubi evenit, legitime transfertur licentia ad proximum
versus membrum, illi quod melius conveniat. contra pedes
severiori alias obnoxii normae est ubi ob certas et non

