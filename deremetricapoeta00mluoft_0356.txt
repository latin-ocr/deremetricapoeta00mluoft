334 LIBER QVARTVS.

admitti, quod tamen passim evenit apud Graecos pariter ac
Latinos. neque tamen fit vocis mora solita alioquin in ver-
bis, quorum concurrunt vocales, cum nec stare possint priora
plerumque absumpta vocali, nec pausa longiore permissa
maneat synhaeresis necessitas quae cum ita sint, apparet
habere equidem elisionem locum in quavis versuum parte,
sed minus bene admitti, ubicumque veloci et puro opus sit
numero. nec absurde dicetur nexum verborum synhaeresi
ortum medium esse inter iuncturam variarum eiusdem verbi
simplicis syllabarum certam et individuam atque laxam satis
hiantemque eiusdem enuntiati vocum continuarum. quare
minus bene habebit elisio admissa in vocibus eis, quas aut
metri aut sensus causa oportet discerni, quoniam, hoc si
evenerit, longius interstitium coeuntia inter verba fieri ne-
cessest quam natura amat synizesis.

Habet etiam quiddam incommodi monosyllaba pondere
ut ita dicam logico insignia imminui, ut rest in disticho
Nasonis [am. II, lO, 3]:

per te ego decipior, per te deprensus inermis
ecce duas uno tempore turpis amo.

quamquam minime vitarunt illud dactylici.

Superest ut demonstrem, qualis fuerit pro diversitate
vel poetarum vel temporum elidendi varietas.

Igitur Ennius, antiquissimus auctor artis, secutus, ut
memoravi, partim saturniorum carminum, quae maiores
sumerent spiritus, partim Graecorum librorum exemplum,
habet elisiones satis raras adeoque pauciores quam ceteri
dactylicorum ante Tibullum et Ovidium. quod ne a cor-
rectoribus venisse credas, ea re prohibetur, quod usque ad
Augusti aetatem nemo quisquam grammaticorum in elisionum
multitudine potuit offendere.

Ponam exempla quaedam ex libro de vita eius petita
[pg. 228 sq.].

Igitur in XVII hexametris, qui leguntur apud Ciceronem
in libris de divinatione [L 20, 40]‚ unam habes elisionem et
quidem hanc: tardaque zaestiyare et; in XXI, qui memorantur
ibidem [I, 48, 107] duas: auspiw'o (mmerioque et atque ora,·
in fragmento a Gellio [XIL 4] servato (constat VV. XVIII)
tres: ecstasim) indm· malaque et bona,- dirumque hominumque.

