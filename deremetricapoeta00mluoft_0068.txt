48 PROHOEMIVM.

tamen codicum scripturae cum cura propositae mirum quanÎ‡
tum iuvabant rem nostram. illud autem vel maxime dolen-
dum, quod Ottonis Muelleri recensio Statii non ultra dimidiam
Thebaidos partem processit. quam tamen quandoque abso-
lutum irinc nunc quidem nulla spe tenemur. interim pro
vetere amicitia hic illic collectanea nostra ab eo suppleta.

Dc christianis poetis supra iam dictum.

Neque ea neglecta, quae propriis libris multi prompsere
post annum MDCCCLXI dc metrica poetarum Latinorum.
qualia sicubi opus fuerit memorabuntur. et primum locum
obtinere mihi videbantur, quae a Gulielmo Mcyero de anti-
quissima Romanorum inde a Livio Andronico arte sunt
prolata libro a. MDCCCLXXXIV edito. porro plurimum
profuerunt, quae Antonius Zingerleius variis scriptis, ut
Opusculis philologieis, de poetis quibusdam Latinis aetatis
posterioris, de Ovidio, de Martiale prompsit. in quibus de
rationibus necessitudinibusque poetarum Latinorum, item de
arcanis quibusdam artis disputatum subtilissime fructuo-
sissimeque.

Quibus editionibus simus usi in citandis auctoribus,
indice adiecto declaratur. et plerumque quidem eaedem,
quae ante annos XXX, adhibitae, ne in immensum labor
augeretur noster exiguo cum commodo lectorum. sed her-
cule aliae notae aliique numeri erant apponendi, ubicumque
recensione nova eversa erat funditus et immutata species
antiqua scriptoris, veluti in Ennio ac Lucilio.

Prior autem huius libri editio ad Augustum Boeckhium
et Mani-icium Hauptium, professores quondam Berolinenses,
data erat. et Boeckhii quidem, qui primus indolem nostram
introspexit, gratam semper iucundamque servavi memoriam.
Ilauptium, etsi talem adversus nos se gessit, nullo iam officio
pietatis ut mihi esset prosequendus, tamen in componendo
opere multum mihi profuisse ne nunc quidem nego. verum
ex commodis, quae doctrina eius usus percepi, illud longe
fuit maximum, quod iuvenis admodum Bentleiani ingenii et
Lachmanniani penitus sum imbutus admiratione. namque
his potissimum viris, siquid profeci in litteris Latinis, debere
me profiteor. attamen nc eodem peccarem in aestimandis
eis errore, quo Hauptium lapsum esse constat, veneratione

