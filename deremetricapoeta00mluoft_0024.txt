4 PROHOEMWM.

adsentior plerisque, Arator, Maximianus, Priscianus,
Eugenius 'l‘oletanus

Medium ferme dignitate locum tenent Terentianus ac
Boethius, quippe in plerisque rebus classicorum secuti artem
et tamen aliquando ab ea paullo longius recedentes.

Sed erunt fortasse qui mirentur, quod sustinuerim
christianis inserere eos, quos partim non constet certo fuisse
christianos, partim certo constet non fuisse. esse etiam in
his colluvioni illi addictos religionum, quae passim per
ultima imperii Romani tempora optinuit, qualemque Ausonius
et Symmachus, mox Merobaudes et Sidonius Boethiusque
probavere. verum, ut iam dixi, quas adhibui notas non
posui, ut fidem poetarum illorum discernerem, sed ut artem.
erat mihi quippe persuasum partem causarum, quibus ad-
ducti ab saeculo tertio auctores permulti normam ab antiqua
satis diversam sunt secuti, repetendam esse inde, quod ab
illo tempore magis magisque percrebuit religio christiana.
sed de hoc infra dicetur. nunc duo ista genera poetarum
quomodo differant ut explanem, de universa metricae an-
tiquae ratione, qualis fuerit vetustissimis temporibus, qualis
mox pristino statu inverso, mihi erit disserendum.

Antiquissimi Graecorum nulla dum extante eruditione
grammatica qualicumque cum tamen naturae lege ad poe-
ticam metrumque ferrentur, non alium sunt secuti in ver—
sibus pangendis ducem quam ingenitam indolem propriamque
elegantiam. nec fefellit eos. nam his adiuti solis subsidiis
ea sunt assecuti, quae, cum non possent doctrina aequari,
nedum superari, et Romani et ceteri deinceps populi ad-
mirantes pariter atque invidentes omni tempore suspexerunt.
neque erat, cur leges hexametri pentametrique, mox iambi
et relicuorum versuum, quos Archilochus et HipponaX, dein
Aeolenses et Dorenses divino invenere ingenio, a ludimagistris
docendo exercendoque scholasticum in modum propagarentur.
etenim illorum poetarum pleraque cum in scholis a pueris
ediscerentur, cetera cantando publice recitandoque essent
nota vulgo, facile eis, qui animo accenderentur ad poeticam,
servabatur norma carminis, cum praesertim Graecos eadem
felicitate retinere et exornare repertas versuum leges par
esset, qua sunt usi in inveniendis isdem.

