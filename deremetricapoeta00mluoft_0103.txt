LIBER PRmrvs. 83

cept-a potuisse noscere, quae ab Horatio observata credit
Christius, tamen minime eadem utitur severitate normae in
metris eisdem vel similibus eorum, quae Horatius adhibuit,
sed ita, ut et ipse iam satis multum a Graecorum recedat
libertate. igit-ur ut Lucretius et Catullus, mox Vergilius
Ovidiusque hexametri pentametrive artem legitimo et con-
gruo indoli Romanae progressu excoluerunt accuratius con-
venientiusque aequalium melius litteratorum placitis, ita
Horatius lyricos cantorum Euphorionis modulos magis iam
perpolitis hominum iudiciis et aucta doctrina legibus ad-
strinxit artioribus.

Nec tamen ignoro adeoque primus, nisi fallor, demon-
stravi, quantum momenti habuerit in metrica scriptorum
veterum constituenda rerum grammaticarum studium, in quo
Latini poetae etiam diligentius frequentiusque versati sunt
quam Graeci post Alexandrum Magnum. itaque non est
cur negetur, cupidine illa metra pleraque ex nobilissimis
duobus, hexametro dactylico et trimetro iambico, deducendi,
cuius prima vestigia ut in prohoemio memoravi, inveniuntur
apud Varronem, aliquid collatum ad formas eas, quas novas
in lyricis instituit Horatius. at tamen propria multo magis
sollertia iudicioque quam summariis professorum metricis
praestantissimum quemque poetarum adiutum in arte versuum
temperanda apparet, ut iam alibi dictum, vel ex eo, quod
plurima eademque ineptissima praecepta grammaticorum
reiecerunt idem ac reliquerunt.

Accedit quod vix est probabile aut Aeolensium metrorum,
quae primus novavit Horatius, apud ullum ex grammaticis
Latinis, qui tempore praecesserunt, aliquam, ne dicam
accuratiorem, fuisse descriptionem aut a quoquam Roma—
norum Graecorumve eas lyricorum versuum caesurarum leges
adnotatas, quibus ille constantissime utitur.

Nec vero ultra Iones et Aeoles processit idem, qui de
imitando Pindaro quid iudicaverit notum inter omnes, quam-
quam processere alii. e quibus Pindarici carminis sectatores
praedicantur Titius [Hor. epist. I, 3, 9—13] et Rufus [Ovid.
ep. ex P. IV, 16, 28]. quibus quomodo evenerit res non iam
licet discerni, nisi quod alterum eorum urbana quadam

6*

