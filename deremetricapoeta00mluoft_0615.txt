OP vschvM 1v. 589

Graecos Alexandro Magno posteriores habes facetias, veluti
Theocriti Fistulam, Simmiae Securim et Ovum nec non Alas
Amoris, denique Dosiadae Aram, item Besantini, sed minime
eadem circa augendum minuendumque litterarum numerum
cura. alibi autem mediae carminum parti inditae figurae,‘
velut in undevicesimo habes naviculae speciem adiecto
Christi monogrammate.

Sed hoc omisso paulo pluribus agamus de ceteris, quae
memoravi, tribus.

Ex quibus primum, quo ara effingitur, decurrens trime-
tris iambicis XXIV numero, habet in summa parte versus
duos litterarum XXVI. subsecuntur quattuor, quorum pri-
mus est litterarum XXXVI, ceteri binis decrescunt. hi ex-
cipiuntur duodecim aliis, quorum singuli constant elementis
XXVIII, succedunt tres elementorum XXX, XXXII, XXXIV,
finem faciunt itidem tres, pro se quisque tricenorum senorum.
— emendavi trimetrum tertium, qui cum ferretur omnino
ineptus et inconcinnus talis:

sic pulchra sacratissima (sacrissima Bernens.) gens Phoebo

decens,
ita erat scribendus :

sic pulchra sacra dis agens, Phoebum decens.

At in fistula, quod est carmen versuum heroicorum XV,
per singulas litteras adauctus fit vel defectus. habet autem
minimus XXVIII.

Organi pars superior vicenis senis hexametris dactylicis,
inferior totidem dimetris iambicis catalecticis constat. porro
horum unusquisque elementorumst XVIII, illorum brevissi-
mus cum habeat XXV, ceteri increscunt singulis, maximus
ut duplicet numerum minimi. interponitur autem per me-
diam partem currens carmen hoc:

Augusto victore iuvat rata reddere vota.
quod quasi regulam organi designat.

Idem Porfyrius mira facilitate variis anfractibus litte-
rarum usus in acrosticha, telesticba, mesosticha aliaque huius-
cemodi.

Veluti in opusculo [11], quod incipit ‘fortia facta (lucis
toto dominantia iam nunc', litteris primum et quartum deci-
mum atquc ultimum optinentibus locum decurrunt haec:

