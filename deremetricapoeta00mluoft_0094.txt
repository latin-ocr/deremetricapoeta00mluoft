74 LIBER PRIMVS.

quam a ceteris eiusdem generis auctoribus adhibita metra
iam supra memoravi.

Quorum quidem varietate quis magis illo excelluerit
apud dactylicos non invenio. quippe etiam nunc plus XX
comparent versuum genera, quae non alienum duxi enumerari.
itaque praeter hexametros et disticha fuere apud eum
anapaestici cum dimetri tum tetrametri, deinde phalaecii,
glyconei, galliambi, sotadei, porro ex Italicorum versuum
genere iambici trimetri et tetrametri, hi ,quidem sive pleni
5011 catalectici, et trochaici septenarii octonariique. accedunt
bina scazontum versuum genera. quae quidem cuncta metra
etiam Graecanica arte perpolita adhibuit. sunt tamen, quae
utri generi numerorum adscribas non satis possit discerni.
denique haud obscura versuum et bacchiacorum et creti-
corum et saturniorum deprenduntur vestigia. omissa in-
certiora quaedam, veluti tetrametri ionici a minori, quos
Lachmannus sibi visus est invenisse ap. Non. [262 2] s. v.
‘candet', ubi conferenda quae adnotavi, et tetrametri cata-
lectici dactylici, quorum exemplum extare puto apud
eundem [179, 4] s. v. ‘terta'. sod summam reputanti non
minus XL versuum generibus Varronem usum probabilest.

Ceterum quos Italicorum iamborum sive trochaeorum
libertate instauravit 1110 versus scazontes, non dubiumst quin
ipse novaverit propriis rationibus motus, non, ut Heliodorus
grammaticus Graecus, corruptis deceptus codicibus. quod
autem saturnio numero eundem uti dixi, paullo curiosius
persequar. itaque cum Hermannus et Meinekius verissime
statuerint inesse metrum illud in fragmentis Varronis, qua-
libus is circumscripserit finibus diligentius ostendam. nempe
siquis sibi persuaderet tales versus saturnios inseruisse libris
suis eum, quales olim triumphaturi in Capitolio fixere quales-
que vates Marcius et Appius Caecus, mox Livius Naeviusque
composuere, is valde foret 1101110 ridiculus. etenim numeros
tales satis antiquo tempore non modo e poetico, etiam ex
vulgari usu recessisse et hinc apparet, quod de tribus illis
vetustissimorum auctorum poematis sepulcralibus, quae re-
fert Gellius, solum Naevii, non Plauti aut Pacuvii istis
versibus est compositum, et magis inde, quod in carminibus
popularibus, quae ad finem usque liberae reipublicae per-

