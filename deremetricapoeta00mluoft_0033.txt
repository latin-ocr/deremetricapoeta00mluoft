PRoflomnVM. 1 3

flexere ad deteriora) sua pariter indole et collegiorum poe-
ticorum adiumento, mox in barbariem vertente genere hu-
mano exemplarium antiquiorum imitatione eo pervenisse
existimo, ut tanta, quantam in scriptis eorum videmus, rei
metricae uterentur et libertate et elegantia. ouius rei unum
ponam exemplum.

Saepissime a metricis vetustis epiploces memoratur
ludibrium, quo admisso metra longe plurima a certis quibus-
dam formis, maxime nobilissimorum versuum, h. e. hexa-
metri dactylici et trimetri iambici, deduxerunt. huius doc·
trinae primus ex grammaticis, de quibus iam constat, auctor
extitit Varro in libris de sermone Latino. a cuius indole
ad geometriam arithmeticamque proniore quamquam non
abhorret tam curiosum inventum, tamen id ab Alexandrinis
petitum omnes habet numeros probabilitatis. Varronem se-
cutus saec. p. Chr. primo Caesius Bassus, hunc deinceps
posteri plerique.

Iam ad opinionem talem stabiliendam quot quantisque
argutiis ineptiisque in singulis explicandis metris opus fuerit
nemo non videt. ac tamen poetae classici his vel similibus
vix umquam decepti sunt praestigiis, sed summa cum 616-
gantia et integritate suos quisque adornavere versus. ad-
eoque aetate ultima qui fuere, Claudianus et Namatianus,
cum solidae in grammatica Latina doctrinae vix ullus iam
esset locus, quid habent quod ab optimis auctoribus sit ali-
enum? quid quod Boethius everso iam imperio Romano et
barbaris optinentibus Italiam pleraque tam curiose tempe-
ravit in re metrica (modo dimetros anapaesticos et alia pau-
cissima exceperis), ut versus eius non minus Neronis quam
Theodorici temporibus possis assignare? sed de his infra
pluribus dicetur. nunc autem ad inceptum redeo.

Praeter epiploces artificium maxime memoranda propter
perversitatem quae de ambiguis sive, ut solent vocare, com-
munibus syllabis protulere grammatici Latini. nam novem
fere modis effici statuerunt, eadem ut vocalis et produci
posset et corripi, quos iam, sicut ipsi memorant, hoc loco
promam.

Primus est, si post brevem syllabam in eadem dictione
secuntur τ’ vel u, quae si in consonam abeunt, producitur
illa, veluti ‘parietibus textum caecis ‘iter’ aut ‘yenua labant&

