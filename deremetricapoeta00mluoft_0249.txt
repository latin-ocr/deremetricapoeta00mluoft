mmm TERTIVS, 227

bis Sedulius [1, 3073 V, 302]:

debet scire ‘sumus’ que Sabellius esse fatendum.
plura dari saevaque locum obsidione teneri.

ter Homerus Latinus idque in nominibus propriis, sexiens
Claudianus, item Prudentius. sed piget iam exemplorum.

At hephthemimerim cum trithemimeri iunctam sine
medio trochaeo caute satis parceque usurparunt Catullus,
Cicero, Tibullus cum suis, Propertius, Grattius, Manilius,
Persius, Columella, Lucanus, Homerus Latinus, auctor Aetnae,
Nemesianus, Claudianus, Avienus, Prudentius, Ausonius, Se-
dulius, Sidonius, Priscianus. e quibus auctor Aetnae ter
habet versus sic, ut modo declaratumst, distinctos, octiens
Columella, quinquiens Priscianus, sexiens Sedulius3 at Ho-
merus Latinus deciens quater, Ausonius quadragiens semel,
porro Claudianus quadragiens bis, Manilius quadragiens
octiens. haec exempla comparata cum eis, quae solam habent
incisionem trochaicam tertiam, crebra, at si totum versuum
numerum consideraris, satis infrequentia esse apparet. ean-
dem caesuram saepe haud dubie admittunt Lucretius, Hora-
tius, Vergilius, Germanicus, Valerius, Silius, Statius, Iuvenalis,
Sammonicus, Terentianus. tamen et apud hos frequentiorem
constat esse speciem, quam habes in illo ‘infandum reffl'nu
iubes renovare dolorem’. praeterea dignum memoria apud
Vergilium rariorem longe incisionem istam esse in Bucolicis
et Georgicis quam in Aeneide. iam quarti generis versibus,
ut puta talibus ‘sternitur exanimisque tremens procumbit humi
bos’ plerique magna cum cautione usi. e quibus semel
habet sic Grattius ‘causasque affectusque canum tua cura
tuerist', semel Priscianus ita ‘lu'c sunt Germanique truces et
Sarmata bellax', bis Avienus, bis Sedulius, tum alii modeste.
multo minus placuit quintum. nec minus dura hephthemi-
meris ea, qua prestante ut non post arsin secundam, ita nec
post trochaeum tertium terminetur pars orationis. qualem
qui non omnino reiecerunt, quo curatius pressere meliorum
vestigia, eo minore habuere usu. itaque semel usurpavit
Homerus Latinus, semel Columella, semel Sidonius, bis Sta-
tius, sexiens Valerius Flaccus.

Haec est ratio caesurarum hexametri Latini.
15*

