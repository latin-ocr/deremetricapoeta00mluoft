LIBER SEXTVS. 4 3 5

neque aliter Ausonius anapaestico carmini propter Herculani
nomen senarium iambicum admiscuit [parent. 17], plane ut
Critias VIII saeculis ante elegiacis numeris propter Alcibia-
dis [cf. et Terentian. 1561 sqq.]. adeoque Priscianus, ut
Mesopotamiae vocabulum ineptum metro heroico vitaret,
’ maluit [perieg. 917] Medamnam proprio fingere periculo.
porro alibi corrupta nominum mensura confitendi ingenuitate
mitigatur. veluti scienti sibi admissum quantitatis errorem
hisce indicat verbis Prudentius [peri steph. 4, 161]:

quattuor post hinc superest virorum

nomen extolli renuente metro,

quos Saturninos memorat vocatos

prisca vetustas.

carminis leges amor aureorum
nominum parvi facit

et similibus usus ambagibus Terentianus [1368]:

tertium detrecto nomen. lege nam metri vetor.
παρίαμβον namque dicunt, si probatis ἔκτασιν.

Quid quod vel medii aevi poetas minime fuisse faciles
ad legitimas, quas putarent ipsi, verborum quantitates in-
vertendas multis constat exemplis?

Verum ut redeam in viani, mutari paullatim et cor-
rumpi pleraque sermonis Latini necesse fuit propter causas
diversissimas. e quibus gravis admodum fuit utique immensa
ista differentia dictionum ac numerorum, quae per ultima
imperii saecula optinuit inter cultos homines et non cultos.
nam cum vulgus quantitatum plurimarum sensum pridem
exuisset, eis qui metrica carmina componerent - quae qui-
dem et ipsa studiose ut colerentur severitate scholicae dis-
ciplinae et tanta veteris artis reverentiast effectum — sylla-
barum mensurae non vivido elegantiae sensu, sed extrinsecus
adscita temperari coeptae sunt doctrina, plane ut illorum
tantum non omnibus, qui nunc pangunt versus Latinos. tali
modo perceptae prosodiae quam saepe opinandi pravitate
seu memoriae errore potuerint perverti facile apparet. cete-
rum Afros, ut abundant vitiis, etiam quantitatum legibus
spernendis insignes fuisse auctor est Consentius [14]‚ quod
firmatur exemplis poetarum et Nonii apparet autem ser-

monem Romanum eo magis fuisse pronum ad corruptelas
28*

