260 LIBER TERTIVS.

sonis normam viciens. minus aliquanto fuerunt anxii cete-
rorum plerique, e quibus tamen Luxorius et Maximianus
propius accedunt ad placita optimorum auctorum.

Restat ut moneam perpaucos et legitima plerumque,
quae ab enclisi vocum oritur, venia tutos sustinuisse collo-
care in fine pentametri verbum monosyllabum plus quam
monosyllabo praecedente. itaque Catullus semel concesso
modo tale admisit ita [76, S] ‘dictaque mersaque swzt’, neque
aliter Ovidius [e. e. P. Ι, 6, 25]:

quidquid id est, ut non facinus, sic culpa vocandast.
omnis an in magnos culpa deos scelus est?

et Claudianus [60, 7]:

mira silex mirusque latex, qui flumina vincit
et lapides merito, quod fluit et lapis est.

tum Martialis praeter similia exempla adhibuit quaedam
liberiora‘ [1‚ 323 VII, 75, 23 XII, 47, 2]:

non amo te Sabidi, nec possum dicere, quare.
hoc tantum possum dicere ‘non amo te’.

res perridiculast. vis darc nec dare vis.

nec tecum possum vivere nec sine te.

quibus addendumst durius aliquanto illud [X, 16, 8];
quidquid habent omnes, accipe quo modo das.

res eo gravior, quod illud quo modo unius fere verbist in-
star. cui tamen hac re conciliatur venia, quod totius, in
quo situs est versiculus ille, epigrammatis lepos in dandi
donandique verbis sonstat. sed abstinuerunt tali modulo
longe plurimi: Tibullus, Propertius, Petronius, Seneca, Na-
matianus, Vergilius et auctores Priapeorum, Prudentius,
Sidonius, Maximianus, Luxorius. — hactenus de fine penta-
metri.

Ceterum si quaeretur, cur exeuntis metri leges non ea,
qua medii, severitate fuerint servatae, id vero inde venit
haud dubie, quod neglecta prioris partis norma cum gram-
matico accentu rythmicus consentit, at posterioris partis
111igrata arte diversus fit alter ab altero, quod pro princi-
pali artis veteris proprietate facit ad elevandam mitigandam-
que licentiam alioquin iniucundam.

Sed ut taediosissimi libri longas moras in quantum
poterit fieri comminuam, missis metris dactylicis, quorum

