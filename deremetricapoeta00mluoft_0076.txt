56 LIBER PRIMVS.

Etiam alia novata ab eo ad exemplum Graecorum ac
potissimum Homeri, cuius animam putabat in se translatam,
et pleraque quidem prudenter et eleganter admodum. nec
tamen desunt, ubi vel Homeri admiratione nimia vel gram-
maticis lapsus ludibriis aliave mentis perversitate quadam,
qua raro carent magna ingenia, deteriora probaverit. cuius
rei l. VI, ubi de tmesi agitur, et alibi promam exempla.
idque eo magis dolendum, quod vel maxima fuit huius viri
apud posteros auctoritas.

Sed idem cum novas atque integras poeticae vias
reperiendo illud insigni conatu commovisset certamen in-
geniorum, quo antiquissimorum Latinorum rationes metri—
cae primum acriter concussae, mox funditus sunt eversae,
acquiesse ferme videtur translatis hexametro pentametroque,
uno equidem addito versu sotadico, qui tamen qualis ab
Ennio ipso et a ceteris Latinorum poetis usque ad Var-
ronemst habitus tot abundat licentiis, proxime ut accedat
libertate ad eorundem iambicos ac trochaicos numeros. falsa
autem Alberti Langii opinio, qui in quaestionibus metricis
Bonnae MDCCCLI editis [p. 42] suspicari se ait fuisse vetus
genus senariorum apud Romanoa cuius in universum eadem
fuerit natura, quae in elegantiore Varronis. nihil enim ad
hanc rem firmandam affert praeter binos Ennii binosque
Porcii versuS. e quibus Enniani sunt hi:

Enni poeta salve, qui mortalibus
versus propinas flammeos medullitus.

porro Licini:
Poenico bello secundo Musa pinnato gradu
intulit se bellicosam in Romuli gentem feram.

de his quod statuit Langius, refellitur illud fragmento eius-
dem auctoris, quod item e libro de poetis petitum legitur in
vita Terentii3 at quod de Ennianis, refellere nihil attinet.
legenda tamen quae de re eadem in opusculo I sunt ad-
notata, — sed continentiam illam utrum adhibuerit Ennius
satietate gloriae an ob difficultatem operis, non iam licet
certo definiri. illud tamen tenendum, ut feliciore longe, ita
difficiliore conatu in transferendis hexametro pentametroque
esse usum Ennium quam Klopstokium. bic enim habuit
sermonem variis grammaticorum curis perpolitum, ille con-

