LIBER PRIMVS. l 07

vides ut icta verba raptet impetus,
brevemque crebra consequendo longula
citum subinde volvat artius sonum..

rationes autem eius variae eleganter descriptae a Sehlegelio
noto carmine.

Trimetro simillimus fit versus detracta nna thesi, quo
olim Archilochus et Sappho usi [A. 1013 1033 S. 103]Ὶ inter
Romanos primus Horatius. hic apud Romanos certe (nam
Graecorum lyricorum scaenicorumquc multiformem varieta-
tem non moror [cf. Alcman. 743 75]) numquam solus pro-
prio constat carmine. sequitur dimeter iambicus hyper-
catalectus, qui tertius est in systemate alcaico. proximus
dimeter iambicus acatalectus. qui cum initio non magis
quam pentameter dactylicus perpetuo carmine esset con-
tinuatus, hanc tamen observantiam satis maturo tempore
ipsi migravere Graeci [cf. Alcman. 76]. apud Romanos
primus adhibuit Laevius. mox quam indecoro incremento
coaluerit, supra indicavi. sequitur versus eiusdem metri ca-
talecticus aeque tenellus, quo primus usus Anacreon. sed
saepius multo in Anacreonteis, quae vocari solent, reperitur.
inter Romanos primus Arbiter adscivit eum ut puta:

. anus recocta vino
trementibus labellis.

mox plerique alii [cf. Ter. Maur. 2484] non puto a Seneca
usurpatum in Medeae cantico quodam [saie—873} ubi legen-

dum existimo [871]:
infanda Colchis arvis

pro illo nefanda. quo admisso omnes versus habendi ana-
creontei ex genere ionicorum a minori. quamquam versus
857, 865, 878 in fine sunt truncati. ceterum a christianis
videtur interdum utrumque confusum metrum.

Ex numeris longioribus trimetro octonarios rarissime
adhibuere Graeci nec fere in carminibus scaenicis. affert
Alcaei [frgm. 56] exemplum Hephaestio. septenarii, quibus
primus est usus HipponaX, in comoedia Graeca Latinaque
haud raro positi, numquam in tragoedia. neutro metro usus
quisquam ex Latinis post Varronem et Catullum. ex quibus
uterque septenarios, Varro etiam octonarios graecanica arte
composuit. conferendum Nonii l. ‘medioxime' [141‚ 3]. at

