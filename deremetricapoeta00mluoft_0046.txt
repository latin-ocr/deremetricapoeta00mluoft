2 6 PROHOEMIVM.

apparet contineri lacuna illa versus CLXXI, hoc est tria
,folia libri Parisini, quorum ternae partes versibus vicenis
nonis, totidem constarent vicenis octonis illud enim vix
credo inter epigramma Amorum initiale et carmen principale
unius interfuisse versus spatium, quo alibi dirimuntur elegi,
cum in Regio libro sine intervallo continuari opuscula auctor
sit Heinsius. sed quod dicit Merkelius plerumque singulis par-
tibus paginarum codicis Puteanei inesse versus undetricenos,
nisi illud plerumque posuit Taciti more vel -nostro pro saepe,
non potest esse verum. veluti folium illud quod excidit e
mediis paginis sexta et septima habuit versus LVI [ep. 4,
48-103L non LVIII, habuere duo, quae, cum integer esset
codeX, sita erant inter paginas nonam et decimam, CXIV
[ep. 5, 97-6, 49], ut binis de quattuor paginis, quas nos
vocamus, versus XXIX, relicuis XXVIII adfuisse appareat.
porro foliis sex principalibus cum aequentur versus CCCXLII,
sexiens, non saepius, dimidiata pagina contineri potuere ver-
sus plus XXVIII.

Iam numerus foliorum codicis archetypi quantus fuerit
aliis enarrandum relinquemus, illud monuisse contenti summis
omnino paginis singula fuisse opera incohata. sed in singulis
quot fuerint versus haud difficulter poterit exponi. igitur
cum semel in membrana Regia aberratum sit a legitimo
ordine versibus LI [rem. 750-801] — quo peccato iam
Merkelius intellexit nos uti posse ad paginarum modum libri
archetypi dignoscendum —, comprobabimus evenisse vitium
illud praeterito uno folio, cuins partes vicenos quinos vel
senos· continerent versus. cuius rei documenta habemus duo,
sed certa. primum enim ex libro Artis secundo distichon
illud:

hos aliquis, tremula dum captat arundine pisces,
vidit ct inceptum dextra reliquit opus,
cum in codice Regio non post versum LXXVI, quo pertinet,
sed post CIII inveniatur, et quidem inverso ordine versuum,
quod a Nasone abiudicandum existimavit Merkelius, id
recte factum esse mihi numquam persuadebitur. nec vero
ipsius codicis testimonio quod voluit vir egregius compro-
batur. di melius quam ut ideo sollicitemus verba veterum
auctorum, quod errore scribae nescio cuius suam migravere

