mmm SECVNDVS. 141

libertatis a nominibus, quae dicuntur, propriis. nam cum
optimo quoque tempore eorum vel quantitatem vel formam
immutare haberetur nefas —- unde Tullius in oratore [442
153] nihil dicit immutandis vocabulis licentius esse factum,
quam quod hominum etiam nomina contraxissent [cf. item
Meinek. in ed. Babrii p. 139] —, et cum laetarentur tamen
eis admodum poetae veteres, saepius quidem multo usi quam
recentes (unde quis ignorat inveniri aliquando versus ox
solis constantes nominibus propriis?) atque dis heroibusque ’
et hominibus adeoque locis gratam esse rati πολυωυυμιάν,
quam vocant Graeci, varia artificia ac praestigia reperiri
oportebat, difficiliora ut aptarentur metro. ab his exiguo
temporis spatio pariter ad omnia evagatast licentia. cete-
rum quod tam anxia cum cura habuere vocabula propria
veteres, non poterit mirum esse reputantibus inde a saeculo
XVII philologos, qui Latine sua componunt, tanto cum amore
nomina sua barbara plerumque ori Romano et incongrua
servare,iam ut verendum sit, ne ineptus habeatur ille, in—
eptis qui placitis obviam ierit. igitur primum quidem non
erit mirum ipsa nomina ea, quam dixi, levari libertate.
simili tamen ac pari fruuntur verba proxime praecedentia.
et huius quidem usus innumera prostant exempla. sed nec
illud infrequens, subsequentem vocem ob eandem causam
haberi licentius, neque desunt versus, qui cur recedant a
solita arte plane non apparet, nisi quod inest in eis
quocumque loco positum nomen proprium. ceterum eodem
ferme ob similitudinem rationum fruuntur iure cuiuslibet
generis voces peregrinae, porro in didactico carmine nomina
proprie ad argumentum spectantia quasi technica‚ qualia
habes apud Manilium et Germanicum astrorum, medica-
minum apud Serenum. ita licentiam saepe metri admittunt
christiani rerum sacrarum vocabulis additis,

III. Aliud genus libertatis venit carmini ab oratoria
sermonis concitatione gravique affectione animi. a qua re-
missior ars et numeri neglegentiores adeo non sunt alieni,
interdum ut plurimum faciant ad elegantiam versus. quippe
devincit nos nescioqua iucunditate forma sinc cultu decens,
cum praesertim minime fallat prudentem rerum in sim-
plici isto habitu longe maiorem inesse artem quam alibi

