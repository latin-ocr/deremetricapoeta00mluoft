21 2 LIBER TERTIVS.

Ceterum rationes ac modulos incisionis vere trochaicae,
quae quidem apud Romanos longe rarius evenit quam heph-
themimeris apud Graecos, siquis plene cognoscere volet,
legat Vergilii libros, qui non aliam rei metricae partem
suptiliore cura administravit. namque utitur illa numquam
nisi certis condicionibus aut additis vocabulis propriis sive
technicis seu polysyllabis aut repetitis oratorio affectu verbis
sive cumulatis aut ad describenda gravia indignaque vel
lenta et quieta aut aliter per paronomasian. praeterea
notabilest ad sedandos affectus orationis gravissime conci-
tatae aut sublime elatae finem aliquando fieri incisione muli-
ebri veluti exitu libri primi georgicorum aut ultima oratione
Iunonis, quae legitur aeneidos l. X initio [v. 95]. sane simile
praeierat Catullus ita [64‚ 204]:

adnuit invicto caelestum numine rector,
quo motu tellus atque horrida contremuerunt
aequora concussitque micantia sidera mundus.

Atque haec vel talia cum in editione priore disse-
ruissemus, plurimorum sunt probata adsensu. eaque vel
nunc habemus pro certis, ac ne abdicemus ne Guilelmi qui-
dem Meieri, cui plurimum tribuimus, adducti sumus sententia
diversa, ac multo minus aliorum.

Nam cum ille in libro doctrinae bonae plenissimo,
quem de hexametro Graeco et Latino scriptum Monachii
a. MDCCCLXXXV edidit, in metro tali:

infandum regina iubes renovare dolorem

triplicem rursus statueret esse caesuram [pg. 1065]‚ ideo
maxime a placitis nostris digressus, quod putaret Romanos
sicuti Graecos in tertio potissimum pede consistere voluisse
incisionem, ego vero hanc gravissimam differentiam inter
Latinum hexametrum et Graecum interesse et olim statui
et nunc teneo, quod Romani, ne in hac quidem parte obliti
libertatis, quam plurimum declararunt in traducendis Grae-
corum metris, proximam post penthemimerem dignitatem tri—
buerunt hephthemimeri. quod quibus permoti causis fecisse
viderentur, suprast expositum. —- illud enim omitto, quod
nonnulli ad commendandam opinionem contrariam Varronis
[Gell. XVIII, 15] usi sunt testimonio, qui post tot lectos
poetarum Graecorum ac Latinorum libros cum socordia

