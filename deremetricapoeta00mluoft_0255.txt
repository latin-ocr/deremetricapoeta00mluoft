LIBER 'rERTlvs 233

quintam semper syllabam finiri verbum, recordatione ni-
mirum sapphici minoris, sicut idem [1, 4] in priore parte
archilochei asynarteti observatione versus heroici adhibuit
caesuram semiquinariam.

Iam in alcaico hendecasyllabo post quintam ubique
syllabam incidit exceptis hisce [1, 37, 14; IV, 14, 17]:

mentemque lymphatam Mareotico.
spectandus in certamine Martio.

quae tamen sunt suspecta fraudis. posteriores aetate toties
servatam legem quam bis violatam maluisse sequi cui erit
mirum?

Sed ad secundam huius voluminis partem ut transeamus,
primum ponam mutatis quibusdam, quae in editione priore
disseruimus.

Igitur sicut apud Graecos et Romanos nulla
fuit potestas accentus grammatici ad producen-
das syllabas breves, ita minime ratio habita
eiusdem in pangendis versibus.

Neque grammatici veteres, cum plurimi sint et in me-
tris poeticis et in rythmis oratoriis describendis, pronuntia—
tionis pedestri usu modulatae ullam umquam iniecerunt
mentionem. ⁵

Quare ne tum quidem, cum nativus Latini sermonis
proprietatis sensus elanguit simulque ore plebis pleraque
quantitatum sunt inversa, grammaticum ad accentum et
pronuntiationem vulgarem accommodarunt poetae carmina.

Quod cum ita sit, nihil equidem obstat, quin versus vel
totus vel maxima ex parte aequet tonum pedestrem, velut
habes Vergilii illud [aen. IV, 81]:

luna premit suadentque cadentia sidera somnos;
seu Lucretii [1, 77];
quanam sit ratione atque alte terminus haerens3
vel Horatii [ep. I, 9, 4]:
dignum mente domoque legentis honesta Neronis.
ita auctor perelegans epyllii de Iona [v. 92]:
sternitur aequoris unda, resolvitur aetheris umbra.
· quibus tamen aliquanto durius est et vix tolerandum quod
Lachmannus per coniecturam intulit Lucretio [VI, 1197]:

quorum siquis vix vitarat funera leti,

