78 LIBER PRIMVS.

Atque huius studii amplissima extant documenta, quae
Vergilio adscribuntur opuscula, h. e. Culex, Ciris, Moretum,
Dirae, Copa, liber κατὰ λεπτὸν, item Priapea. omnia enim
et materia et dictione ac metro apertissimam prae se ferunt
imitationem Catulli eiusque amicorum. et pars quidem car-
minum illorum ante bellum Actiacum composita, cetera quin
ante Horatii mortem sint scripta non est cur dubitetur.

Cultus autem ac limae studio poetae temporis augustei
non modo aequarunt omnes praecedentes, sed superarunt.
contra multiformis illa numerositas, quam in aequalibus
Ciceronis notavimus, non placuit hominibus sive eiusdem
sive insequentis saeculi. at eadem rursus multum probatast
Hadriani et insequentium Caesarum aetate, cum denuo imi-
tatio coaluisset scriptorum antiquissimorum.

Duo tamen metra popularia facta Euphorionis can-
torum per studia, ut alterum per insequentia saecula duo,
alterum usque ad finem litterarum Latinarum et ultra plurimo
excoleretur usu, hipponacteum et phalaecium. quod incertum
utrum Catulli, qui semper magno mansit in honore, evenerit
respectu an ideo, quod illa, cum carerent spiritu maiore et
leviculis convenirent carminibus, apta fuerunt studiorum
mediocritati ei, qua plurimum homines Romani animi causa
utque vacuum otium oblectarent composuerunt carmina.

At de Augusti aequalibus ut recte iudicemus, quorum
longe religiosissime per omne deinceps tempus observatae
valuerunt rationes metricae, primum illud demonstrandum,
qua cura, qua elegantia sint usi in perpoliendis metris iam
usitatis, porro quo iudicio quave audacia in adsciscendis
constituendisque novis.

Et primum quidem hexametri pentametrique ea evenit
hoc tempore perfectio, haud quisquam posteriorum poetarum
migrare illorum placita ut sit ausus. sed mansere Vergilius
et Horatius ac Tibullus cum Ovidio diversorum carminis
generum et in versibus pangendis duces, neque summam
rationum eorum labefactarunt posteriores, cum singula pro
diversitate ingenii vario modo haberent.

Et Vergilii quidem, si novitatem spectes inventorum,
exigua sunt merita. namque haec stat animo opinio, hexa-
metrorum eius artem parum differre ab illa, quae in car-

