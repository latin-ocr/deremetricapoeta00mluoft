PROHOERHVM. 1 1

idem in epistula ad Pisones [259]:
Enni

in scaenam missos cum magno pondere versus
aut operae celeris nimium curaque carentis
aut ignoratae premit artis crimine turpi.

et infra [382]:
qui nescit versus tamen audet fingere?
sic Ovidius in epistulis ex Ponto [IV, 12, 5]:
lex pedis officio fortunaque nominis obstat,
quaque meos adeas est via nulla modos.
Martialis in epigrammatis [1Xâ€š ll, 10]:
nomen nobile molle delicatum
versu dicere non rudi volebam.
sed tu syllaba contumax repugnas.
porro ita Terentianus [2402]:
paenultimam sed pro brevi trahit longam,
novitate ductus non ut inscius legis.

idem alibi [1368]:
tertium detrecto nomen. lege nam metri vetor.

Namatianus [I, 419]:

optarem verum complecti carmine nomen.
sed quosdam refugit regula dura pedes.
nec aliter de eadem re Prudentius [peri steph. 4, 161]:
quattuor posthinc superest virorum
nomen extolli renuente metro,
quos Saturninos memorat vocatos
prisca vetustas.
carminis leges amor aureorum
nominum parvi facit.
ita Victor praefatione Alethias [119]:
quodsi lege metri quicquam peccaverit ordo,
peccarit sermo inproprius sensusque vacillans,
inculto (incauto v.) passim liceat decurrere versu,
nec fidei hinc ullum subeat mensura periclum.
et Corippus in praefatione Iohannidos [33]:
quos doctrina negat, confert victoria versus.
idem paullo supra [27 sq.]:
forsitan et fracto ponetur syllaba versu.
confiteor. Musast rustica namque mea.

Atque hinc est, quod saepissime vel ipsis poetis vel
numeris eorum additam legimus cultus doctrinaeque laudem,
quae non alio potius quam ad illam, de qua dixi, versus
legum peritiam pertinet.

