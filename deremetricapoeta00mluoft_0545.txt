LIBER SEPTIMVS. 521

Latini quam spectaculorum atque epulationum sive bellorum
descriptionem et praesumptam Augusti ab aequalibus mate-
riam laudium novis verbis instaurarent vel didacticae poesis,
iam ante, quod propriae ipsorum tam bene conveniret
indoli, multum tractatae a Romanis, inmodice intenderent
usum ‘r'

Accedit quod epicorum tragicorumque carminum ex
Graecorum fabulis petitorum certe a saeculo p. Chr. n. ΙΙ
tantum cepit plerosque fastidium, ut magis sit mirum, quod
ab epicis certe auctoribus temporum illorum tam saepe ista
materia temptatast, quam quod pauca admodumex scriptis
eorum habuere successum. - praetextatarum autem tragoe-
diarum vel libera re publica modicum fuisse numerum satis
notum. neque is adauctus multum Caesarum aetate, partim
quod periculosum videretur plerumque dicere de rebus Ro-
manis, partim propter incuriam rei publicae praesentis velut
alienae et ignorantiam contemptumve priscae.

Porro saturarum epigrammatumque studium etsi num-
quam cessavit inter Romanos, tamen et ipsum imminuta
dicendi libertate concidi oportuit et in artum redigi.

Denique lyrici carminis usus etsi non isdem, quibus
plerorumque, conflictabatur difficultatibus, tamen pro natura
Romanorum non tantum invaluit, ut aliorum generum inopiam
solus posset levare.

His igitur causis est effectum, ut ne Caesarum quidem
sub imperiO, quamquam abolito contemptu poeticae, qui
prius fuerat, et abundante otio stabilitaque per egregios
auctores orationis arte et metri, tanta posset incrementa
capere poesis Latina, quanta expectares.

Sed missis iam criminibus potius ea, quae haud dubie
decori fuerunt eruntque dactylicis Latinis, persequamur.

Itaque Romani, ubi penitus penetravit in eos ars ex-
terna, sicut rem publicam potius multorum civium aequabili
virtute quam unius hominis eximia excellentia, ita solo
Ovidio excepto parili omnium industria continuarunt novos
modos, qui firmati a Ciceronis aequalibus eam elegantiam
accepere, quam videmus in libris Maronis. huius, etsi fuit
poeta quam versificator melior, placita probavere haud pauci.
contra Ovidius novae auctor artis pleraque veteris licentiae,

