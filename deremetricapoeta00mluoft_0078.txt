58 LIBER PRIMVS.

pluribus choreis, qul trochaei ah aliis dicuntur, pyrrichioque
decurras ubi illa, quae de choreis dicta, quamquam mira
admodum non puto sollicitanda. nam videntur repetita a
doctrina eorum, qui aliquid loci ut iambo in trochaicis,
ita trochaeo in iambicis concederent, etsi plerique recte id
negarunt. de quo disputarunt docti ad illud Marii Victorini
[gr. lat. VI, 83] quamquam Terentianus e. q. 5. — haec autem
confusio rerum vel ab epiploces artificio in numeris iambicis
trochaicisque ultro oblato repetenda vel quod lrocleaczcs
proprie celeriter decurrentem significat, pernicitatem vero
cursus merito plerique tribuerunt iambo. sane Quintilianus,
vir in aliis rebus valde laudabilis, mirifica haud raro circa
res metricas fuit vel ignorantia vel neglegentia. qui videtur
et Senecae tragici auctoritate (luctus sic, ut dictum, de
Terentio iudicasse (nam in dialogo apud illum paene soli
inveniuntur trimetri) nec minus Fundanii, amici Horatii, et
siqui fuere insequente saeculo auctores palliatae veteris (nam
fuisse quosdam constat), qui et ipsi quin paucissimis metris
fuerint contenti non potest dubitari. atque ita 111 atellanis
et mimis, qui Sullae Mariique, mox Pompeii et Caesaris tem-
pore viguere, tantum non soli reperiuntur senarii iambici et
trochaici septenarii, quibus equidem omnes constant sen-
tentiae, quae sub Syri nomine feruntur.

At aliter longe dactylici. ex quibus priores maxima
fuere paucitate metrorum exemplo Ennii. contra decem fere
post Sullae mortem annis exorti novelli iam plurimum
studuerunt multiformibus numeris.

Scilicet vetustissimis potissimam curarum partem collo·
cari placuit in limandis excolendisque versibus, neque ulla re
magis superatur ab eis Plautus quam iudicio.

Vsus autemst his, quae dixi, metris Ennius promiscue
in Saturis (quarum partem explesse didactica eius carmina,
Epicharmum‚ Euhemerum⁷ Protreptica, Hedyphagetica omnes
habet numeros probabilitatis), veluti in tertio libro, qui in-
scriptus fuit Scipio, et hexametri dactylici et iambici trochai-
cique inveniuntur numeri.

Iam dignissimum memoria illud, quaenam fuerint eiusdem
Ennii in adornandis quae novaverat ipse metris merit-a. de
qua re cum sequentibus libris copiosius sim expositurus, et

