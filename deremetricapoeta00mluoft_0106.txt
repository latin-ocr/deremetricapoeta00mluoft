86 LIBER anvs.

que, Bentleio longe potioribus, aegre persuadeam veritatem
istius praecepti. certe apud scholiastam Statii cum extent
haec: Pomponius e'n armorum iudicio ‘lum prae se portant
ascenclz‘bilem semilam’, ea O. Ribbeckius L. Pomponio Se-
cundo, qui fuit aequalis Senecae, nulla dubitatione adtribuit,
addito fortasse γραφικῶς admissos esse spondeos. sane amat
spondeos Ribbeckius ponere ubi metrum eis corrumpitur.
veluti talem idem proposuit Laevii quasi galliambum ‘tu
qui permensus ponti maria alta oe‘lizaeola’, quem si cautius
quam citius retractarit, apte recordabitur illud Catulli verius
galliambicum ‘iam iam dolet quod egli, iam iamque paenitel’.
sed mirum neminem intellexisse non esse Pomponii hunc
versum, esse Pacuvii. quae res etiam eo confirmatur, quod
adiectivorum in {bilis exeuntium eis quae plus habent quattuor
syllabis praeter composita post Vergilium Horatiumque nullus
fere usus est poetarum nisi ultimo tempore christiani, quorum
sunt converle'bile's [Prudent. apoth. 276} impossibilis [ib. 833}
immarcescibilis [Paul. Nolan. 15, 360]‚ invisibilis [ib. 36, 207],
imcomprensibilis [ib.]‚ alia. at hercule antiquissimi Latino-
rum haec ut similia polysyllaba cum magna adhibuere vo-
luptate. unde quis ignorat Pacuvium ipsum a Persio [1, 77]
arreptum his versibus ‘sawt quos Pacuviusque et verrucosa
moretur Antiopa, aerummis cor luctificabile fulta?

Porro, sicut in iambicis, et in choricis satis similes
Senecae extitisse Augusto aequales tragicos probabilest, quos
quidem puto pro libidine Laevii et Catulli, mox Horatii
usos esse metris lyricis, praeterea anapaestis monometris,
ut Senecam, quos quidem ab ipsis novatos existimo. locum
autem non mediocrem apud eos optinuisse chorica inde
concludas, quod in tanta Varii, Santrae, Gracchi, Ovidii car-
minum reliquiarum paucitate inveniuntur tria anapaestorum
exempla. illud tamen fragmentum, quod gravissime ad-
fectum legitur apud Marium ‘Victorinum pg. 2503, potius ad
iambicos numeros videri revocandum olim monui. anapae-
stos constituere docti minime tolerandos. suspicor autem
olim verba concepta fuisse 111 hanc fere formam:

sonora nervis primum ab hoc septemst fides
intenta variique additi vocum modi,

mundi perennis dulce quis resonat canor
sua se retro volventis in vestigia.

