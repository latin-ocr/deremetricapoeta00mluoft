LIBER anvs. 1 17

syllabis nec non asclepiadeo minore vel aliquando adonio
continuaret, obsecuti sunt ei posteriores iugando in unum
duo talia cola sic:

heu quam praecipiti mersa profundo.

hoc metrum, mihi quidem ut videtur, fractum et elumbe,
licet non careat exemplo Graeco [of. Christ. metr. 468}
mirifice ultimorum temporum hominibus placuit. unde et in
hymnis optinuit. memoratur autem primum a Terentiano
1939 sqq. —- praeterea metra simili compositione constantia
ipsa apud Boethium habes talia [IV, 5]:

siquis Arcturi sidera nescit.

mergatque seras aequore flammas.
ubi vides initiis versus sapphici vel alcaici iungi adonium.
alcaici principium cum Horatiano illo [1V‚ 7, 2]:

arboribusque comae

invenitur apud Luxorium [Mey. 316]:
monstrent, volatu praememores famulo.

similes autem facetias poterit videri primus adhibuisse
Laevius decasyllabo tali:

omnes sunt denis syllabis versi.

quem docti, quasi non legissent verba, iambicis distraxere
dimetris.

Ex divulsis autem diversorum metrorum particulis con-
flatos versus etiam apud Graecos temporis seri invenias
adeoque iam apud Aeolis veteres.

Superest, de‘ asynartetis ut dicamus. quorum per-
exiguus apud Romanos fuit usus.

Ex his is, qui quattuor dactylis et tribus trochaeis
constat, ab Archilocho prius, deinde ab Horatio usurpatus
[c.1‚4], non nimis displicuit aetatis ultimae hominibus.
nam et apud Prudentium [peri st. 123 13] invenitur et apud
Boethium [V‚ 5]. at aliast res in elegiambico metro, quod
iam usurpavit Archilochus. et contrario. utrumque ab
Horatio adhibitum in epodis [113 13]. de quibus sic refert
Caesius Bassus [2685]: nam cum Archilochus heroi partem
priorem cum iambici priore parte commiserit, ita ut ante-
cederet herous in hunc modum ‘scribere versiculos amore per-
cussum yravf, Horatius immutavit, ut antecederet iambici pars,

