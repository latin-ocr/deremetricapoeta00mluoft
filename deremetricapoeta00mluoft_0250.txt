228 mmm TERTIVS.

Iam ut conferantur omnes ab Homero usque ad N onnum
et Tzetzen auctores Graeci, quisquamne eorum vel severis-
sima alioqui norma institutus tantam artis habet constantiam7
quantam e Latinis plerumque versificatores vel mediocres?
quo magis est culpandum, quod critici plerique in tractandis
poetis hanc rei metricae partem neglexerunt. piget hercule
enumerare, quot modis leges incisionum modo propositas,
quibus nihil certius firmiusque cogitari potest, coniecturis
everterint homines vel doctissimi.

Deinde pentametros esse vitiosos, nisi medius, ut Quin-
tiliani [1X, 4, 98] verbis utar, spondeus alterius verbi fine,
alterius initio constet, vel pueris notum. quare versus ab
hoc praecepto alienos neotericorum quidem plerique, sed
non perinde poetae veteres comprobarunt. quin nec talia
admiserunt Latini, quale habes noto versu Callimachi ‘[9&
νῦν δὲ Διοςκουρίδεω γενεή’.

In tetrametro non catalectico, sive solus stat sive pars
archilochei asynarteti, semiquinaria optinet virilis, quae qui-
dem lex aliquando a Prudentio non sine elegantiae damno
migratur. contra brevioribus metris haud perindest neces-
sarium adesse certam incisionem.

At anapaesticis e versibus tetrametros post secundam
dipodiam, post priorem dimetros ut Graeci ita Latini in-
ciderunt, etsi Varroni et Laevio aliquando migratam esse
hanc normam non abhorret a probabilitate. at semel Auso-
nius habet dimetrum caesurae expertem priscos ut et heroas
olim [prof. Burd. 21, 16]. quamquam nescio an mendosus
sit versus. nam traditumst antiquitus, ut videtur, priscos
ethereas olim. itaque tutius erit sic reponi: ut et heroas
priscos olim, quo vitetur as productum in heroas. mox Boe-
thius quater ‘non valet aut pelam· racliorum' ‘infirma per-
rumpere luce’ ‘quae sint, quae suerint venc'anlqzce' ‘an nullast
discordia veris [V‚ 2, 43 ὃς 10; 3, 6].

Deinde in trimetro iambico (sive qui ab Archilocho
sive qui ab Hipponacte accepit nomen) simillimae atque in
hexametro dactylico, cui non modo usus frequentia et
nobilitate, sed legum etiam rationibus et modulis potest
comparari, caesurarum reperiuntur normae. nam celeberrima
haud dubie incisio illius ea, quae post quintum evenit semi-

