PROHOEMIVM. 47

Itaque primum felicissime evenit illud, ut librorum
chartarumque, quibus olim adulescens admodum singulorum
poetarum metricae artis potissima quaeque notaveram, post
tot annos totque casus longe maior integra extaret pars.
qua quanto cum commodo sim usus, siqua in priore editione
vel vitiosa viderentur vel manca, facile intellegitur.

Sed scilicet hoc cum cura fuit iterum anquirendum,
quam plena, quam certa essent collectanea illa. qua in re
repetitis studiis cognitunist a nobis, quamquam et nos quos-
dam pro imbecillitate humana deprendimus errores com-
missos et plures sibi alii deprendere sunt visi, summam
tamen partem eorum egregia constare fide.

Praeterea cum tot poetarum libri per annos plus XXX,
quibus haec cura seiungitur a priore, a nobis sint editi, ut
puta Ennii, Lucilii, Catulli, Tibulli, Propertii, Horatii, Phaedri,
Porfyrii, Namatiani, porro fragmenta cantorum Euphorionis,
nec non scriptorum, qui saec. X u. c. fuerunt, denique eorum,
qui Nonii continentur Compendiosa doctrina, ut alia quaedam
omittam, nullus fuit ex his, ad cuius rem metricam non
redundaret aliquid fructus ex studiis nostris.

Illud autem fuit utilissimum, quod itast effectum, ut iam
de initiis artis dactylicae plenius tutiusque posset iudicari.

Adiuvere et rem nostram excerpta a. 1878 ex libris
d. r. m. et in epitomen redacta, item summarium ortho-
graphiae et prosodiae Latinae paucis mensibus post emissum.
denique a. 1880 totam metricam Graecorum et Romanorum
compendio iuventutis in usum conscripto sumus complexi.

Praeter haec alia quaedam vel ex poetarum adsidua
lectione tracta vel per otium subita quasi inspiratione oblata
extabant in margine editionis prioris.

Nec minus ab aliis in poetis Latinis multa rectius in-
stituta quam antea, partim novis librorum subsidiis, partim
via et ratione, quae codicibus omnibus sunt potiores. adeoque
nova quaedam nec ea spernenda ex oblivione et situ protracta
prodiere carmina.

Veluti grato animo memoranda, quae Columellae Haeuss-
nerus, Petronio Buechelerus, Lucano Hosius, Valerio Thilo,
Claudiano Ieepius, Martiano Eyssenhardtius, alii aliis prae*
stiterunt poetis. in quibus sicubi erat locus dissentiendo,

