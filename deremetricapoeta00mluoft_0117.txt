LIBER PRIMVS. 97

cum systemata aspernarentur, versuum pleraque genera mul-
tum continuata adhibuerunt Seneca et insequentes. quid
enim deformius usque repetitis sine intervallo numeris gly-
coneis vel sapphicis? aucta vero facilitas peccandi primum
cum aetate Augustum praecedente non satis constaret poetis,
quae inepta essent carmini nec tractata possent nitescere,
deinde inopia argumenti, quae non hercule historicos inagis
[Tac. ann. IV, 323 XIII, 31] quam poetas oppressit Caesarum
imperio optinente, curn quantum rerum tenuitas iucunditati
carminis officeret, tanto magis animos metricis facetiis allici
conduceret. unde non fuit mirum abstrusa et absurda ali-
quando versuum genera delecta esse a poetis, vacua ut
oblectarent ingenia. accedit quod cum ars hexametri penta-
metrique Augusti tempore, ceterorum versuum primo post
Christum saeculo ad perfectionem esset adducta, nulla iam
patente nova via ceteros eo descendere verum erat, ut plera-
que artificiorum a priorum gravitate aliena iam temptarent
novandi studio, quibus indulgentes facile potuit fieri ut
simplicissimam quamque iudicandi rationem prae difficilibus
et alienis spernerent ludibriis. praeterea observasse mihi
videor in omni poesi temporibus illis, quibus studia metrica
ad lusus et amoenitates diffluant, parum iam attendi, singula
versuum genera quibusnam potissimum animi affectibus ex-
primendis sint apta, sive illud ignorantia fit veri - nequo
enim prius fere eis, quos dixi, indulgetur lusibus, nisi vera
et nativa arte iam obsoleta ——, seu consulto ab usitata via
deflectunt auctores, hebetem nimis suetis dapibus gustum et
sensum assiduitate luxus enervatum iam inusitatis illecebris
et lautioribus deliciis ut foveant. nisiquis dixerit difficultate
ipsa artificiorum, quibus iam studeant isti, effici, cetera ut
non possint perinde attendere.

Ac primum quidem reverentia magistrorum cum nobi-
lissimos versus, hexametrum pentametrumque dactylicum ac
senarium iambicum, pari ferme atque Graeci adhibuerint
usu Romani (nam ne saturarum quidem ad numeros con-
stituendos peregrino prorsus caruere exemplo, conformato,
ex quo litteris est additum ab Ennio, genere hoc ad Alexan—
drinorum poetarum imitationem), apparet minus ad horum
pertinere modulos ut quaeratur, quam apte diversa poeticae

L. Muelleri; De r. 111. p. L. 4

