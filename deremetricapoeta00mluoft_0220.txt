198 L1BER TERTIVS.

minus dilucide discernantur quam sententiarum. quod ubi—
cumque impeditur mixtis nimia inaequalitate et turbatis
interse partibus, non tamen decebit per ludibrium rem dis-
simulari, quoniam minime elevato incommodo tantum ob id
ipsum reprehensionis apud peritos auditores adicitur ana—
gnostae, quantum detrahitur poetae apud non peritos. cete-
rum videntur veteres diutius metri quam sententiae fine con-
tinuisse vocem.

Iam quae modo exposuimus quadamtenus immutari
verumst, ubicumque plures versus systematis certa iungun-
tur synaphia. at illis qui suptilius utetur rationibus‚ facile
iam inveniet, cur et in compositis numeris, ex duobus ver-
sibus aut uno et parte alterius qui constant, haec discerni
membra oporteat finitis vocabulis et in simplicibus aptis-
simum sit ita collocare caesuram, de qua statim disseretur,
novi ut divisione facta versus prodeant.

Porro intellegitur interesse numerorum, ne singuli pedes
nimis saepe singulis efficiantur verbis. quae dirempta inter-
stitio vocis, quod fit inter partes orationis, versum h. e.
opus arte confectum in sua resolvunt elementa et primordia,
non ut pedes arcano quodam artis vinculo iuncti, sed vel-
uti margaritae seu lapilli in ornanda veste casu positi vide-
antur.

Verum haec cum in maiore versus parte haud dubie
optineat ratio, tamen servandus est modus, quoniam, nisi
certa statuetur norma, inverti possunt funditus et perturbari
numeri principaleS, minime iam ut constet carmini propria
natura et origo. quod incommodum ut vitetur⁷ ultimum
certe pedem cum paenultimo proprium retinere numerum
par est⁷ quo nitantur velut fundamento cetera, nec minus
ideo quod recentissima quaeque maxime inhaerent mentibus.

Praeterea cum in metris longioribus vel mixtis et con-
fusis facile possint oriri versus novi nec non in talibus taedii
afferat aliquid vox non subsistens nisi post partem ultimam,
voluerunt medio numero adesse distinctionem per finem
verbi auribus pariter oculisque percipiendam et elegantiae
regula temperandam, quo legitima fieret pausa rythmi. quae
τομή a Graecis, a Romanis vocatur caesura.

