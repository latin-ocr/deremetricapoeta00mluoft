LIBER PRmvs. 95

ceteris ut quisque plura minuta carmina composuit, eo
propius ad horum numerositatem accedit, puta Sidonius,
Eugenius. notandum autem etiam Graeculos ultimorum
temporum potissimum minutis et abstrusis delectatos ver-
siculis.

Neque habeo quae addam nisi pauca de hymnis et
psalmis christianis. ei secundum morem orientalium ut
canerentur ab Ambrosio primum esse institutum auctor est
Augustinus [confession. lib. IX, 7]. quod ita recte inter-
pretabimur, ut dicamus illum hominum liberaliter eruditorum
in usum magis magisque pervulgato cultu christiano pro
carminibus rythmicis, quae vulgo tum optinerent, sanxisse
talia, quae quantitatum legitima observantia essent composita.
quod quo facilius posset custodiri praeceptum, ipse hymnos
quosdam composuit, qui pro tanta huius viri auctoritate
celeriter optinuerunt. sed horum quid ad nos pervenerit,
in magna¹ talium carminum multitudine tantaque artis dic·
tionumque et argumentorum similitudine admodumst incertum.
itaque Benedictini cum duodecim ut proprios eius relicuis
operibus iunxissent hymnos, sextum tamen non immerito
suspectavere ipsi. nec magis sunt certi quattuor ultimi.
sed fuit utique efficacissima claritas huius viri ad promovenda
ista studia. nam et Prudentius eum secutus et Venantius
et alii, qui hymnos et psalmos usitatissimo quoque per illa
tempora numero, hoc est iambicis dimetris trimetrisque
plerumque et trochaicis tetrametris composuerunt, quos
ipsos quidam dimetris dispescuerunt [Beda 23793 80].

Sed haec hactenus. superest ut addam illud, eos, qui
per medium aevum versus panxere Latinos, multo minus
Vergilii Horatiique quam Prudentii Boethiique et Fortunati
sese ad exempla accommodasse.

Iam quales in stabilienda augendaque arte versuum per
eadem tempora optinuerint rationes exponendum. ac primum
quidem monendum, quae modo de metrorum eligendorum
varietate observavimus, eadem plane pertinere ad artem
versuum. scilicet etiam hic maiorem curam in retinendis
et exornandis eis, quae erant parta, quam nova ut pararent
collocavere, neque quisquamst ausus leges carminis a Ver-
gilio Ovidioque et Horatio constitutas propriis invertere

