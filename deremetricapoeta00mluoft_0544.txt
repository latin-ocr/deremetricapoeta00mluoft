520 LIBER snprmvs.

trimetros Plautinos Catullianis sive Horatianis tanto esse
inferiores, quanto fuerunt Hercule Pygmaei. ceterum cum
in scaenicorum arte multo plura vulgaris pronuntiationis
diversitate et auctorum libidine temperarentur quam apud
dactylicos, si aliter res cessisset, rythmici moduli, qui a M.
Aurelii tempore vulgo optinuere, vix dubiumst quin duobus
saeculis ante fuerint proventuri. neque enim aliter quam
tanta dactylicorum normae et severitate et aequabilitate
evenit, ut metricae antiquae diutius quam religionis valeret
auctoritas utque citius imperii Romani quam Romanae artis
periret honos. nam illud sponte concedent omnes poesin
rythmicam ut nec veteribus rationibus satis nec satis neo-
tericis respondentem quasi biformem hominum ferarumque
partum monstri prodigiique esse simillimam.

At enim difficultate carminis imprimis evenisse dixit
Grauertus [Koen. spr, (l. roem. ep. p. 308], tam cito ut ex-
tingueretur flos poeticae Latinae. quasi vero non constaret
praestantissimos alioqui vates veterum etiam fuisse versuum
artifices prudentissimos, aut quasi Romani non tantum iuva·
rentur simplicitate versuum, quantum severitate impedirentur.
tale equidem crimen apte ingeretur eis, alienos qui numeros
externis usurparint modulis7 a quali pravitate ipse Ennius
multum fuit diversus. iam si concedetur rationes dactyli-
corum aptas fuisse proprietati sermonis Latini, ultro con-
cidet opinatio Grauerti. et hercule non versus pangendi
mira difficultas spiritus Romanorum fregit, sed Tiberii Gaii-
que ac Neronis et ceterorum foeda impotentia, neque ulla
fuit ad depravandam atque invertendam poeticam Latinam
causa tam efficax quam inopia materiae illa, quae Caesarum
imperio et contemptu reipublicae nec minus religionum de-
fectu et communi generis humani imbecillitate orta adeo
oppressit poetas Latinos, 111 ingeniosissimus quisque eorum
magis angeretur studiis propriis quam elevaretur. quare
prorsus a vero aberravit Platenus [IL p. 296], dum Klop-
stokio minorem quam Horatio adfuisse copiam rerum me-
morat. quamquam Horatius initia imperatorum et liberam
etiam vidit rempublicam, mox crescente in dies servitio et
exhausta non modo libere dicendi —- id enim iam pridem
factum erat —-‚ sed vel adulandi facultate quid aliud poetae

