VII

statum antiquissimum et mores, ut ita dicam, archetypos
referunt, sed plurimum immutatos, in melius quidem, verum
alienos admodum a prisco habitu assumpto cultu christiano.
nam temporis prioris monumenta extant vix ulla.

Verum non minus quam patriae amorem patriarumque
antiquitatium curam in scholis fovendum constat studium
illud, quod totum genus humanum velut fraterno vinculo
iunctum complectitur. quo infiammatus Socrates dixit se
esse mundanum. hoc igitur qua melius potest doceri lec-
tione quam Graecorum Romanorumque veterum, qui in
iuventute instituenda eam rem maxime spectabant, ut is
fieret cultus ingeniorum, qui humanitatis nomine designatur.
quem quidem voluerunt ita temperatum, ne pueri umquam
originis obliviscerentur paternae morisque maiorum neve
barbari fierent, sed ut scriptorum libris edocti undique
adsciscerent ea, quae ad virtutem sive καλοκάγαθίαν paran-
dam maxime pertinere viderentur. nec enim eos fugiebat
nullius gentis, ne praestantissimae quidem, eam esse indo-
lem, quin multa bona etiam ab externis essent arcessenda.

A tali vero opinandi candore diversissimos fuisse medii
aevi auctores quis ignorat?

Praeterea cum constet inter peritos ad exercenda in-
genia plurimum facere peregrinarum linguarum studium et
exercitium, nulla ex eis, quae vel medio aevo viguerunt vel
usurpantur hodie, perinde ad eam rem aptast quam Latina
ac secundo loco Graeca. nam ut illa normae firmitate et
constantia, ita haec frequentia et varietate exceptionum
pulchre informat pueros, ut et rationem certam agnoscant
et viam non modo illarum, sed etiam aliarum, sive Romanicae
fuerint sive Germanicae sive Slavicae, quae adfines sunt
illis atque cognatae, et licentiae exceptionisque ad causas
et origines intellegendas exacuantur.

Denique illud vix erit qui dubitet, classicorum auctorum

