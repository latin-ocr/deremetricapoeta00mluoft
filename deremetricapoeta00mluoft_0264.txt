242 mmm TERTIVS.

ex his autem maxime displicent numeris, qui aut spondiacum
verbum, quod tardioris est numeri, habent sede secunda aut
ultimi pedis artem violant.

Restat ut quaeratur, quanam sit re factum⁷ ut tanto
opere improbaretur Romanis quintum sextumque pedem uno
verbo contineri. nam displicuisse plane et poetarum pro-
borum cautione et Fabii testimonio docemur, qui asserit
lib. IX [4, 65] permolle esse in exitu hexametri positum
Tyndaridarum sive armamentis vel Orione. a quo illud per-
molle ne cum laude dictum esse credas, addito Ciceronis
exemplo et totius sententiae ratione prohiberis. sed enim
primum cavendum, nequis evenisse credat istud grammatici
accentus observantia. etenim quamquam ex maiore parte
minime adsentior eis, quae Ritterus in elementis gramma-
ticae latinae [pp. 383 39] statuit de accentu vocum plus quam
trisyllabarum plerarumque, tamen hoc pro certo habendum⁷
verba adonium metrum sive dispondeum aequantia accen-
tum, si modo ullum habebunt praeter unum legitimum, in
principali tenere syllaba. qui si non adsit eis, tamen vo-
calem longam nulla insequente acuta insigniri ictu metrico
adeo non est violentum⁷ ut vel Teutonico sermone idem ad-
mitti liceat. itaque omnino apertumst multo levius laedi
pronuntiationem vulgarem, si quintus dactylus pentasyllabi
verbi priore parte constet quam si monosyllabo vocabulo
cuin pyrrhichiaco. quare hoc equidem vanum, causaeque
aliunde repetendae. et videtur quidem ab elegantia alienum,
quod contractis in unum verbum pedibus non satis servatur
utriusque peculiaris libertas ac proprietas. sed longe gravior
aliast ratio, neque a grammaticis neque a metricis legibus
repetenda illa, sed ab aestheticis, quae ipsa natura vocum
Latinarum istum vel similem explentium ambitum exoritur.
etenim cum versum gravi validoque fine concludi par sit⁷
at verba pentasyllaba Latina, quae dactylum cum trochaeo
vel spondeo aequant, item'tetrasyllaba quae spondeum cum
trochaeo vel spondeo, exiguo ut plurimum constant pondere
sententiae, ut quae sint fere vel simplicia derivationum vel
flexionum vastitate onerosa vel composita, quorum prior
pars sit praepositio, quae quidem ipsa persaepe non ita
multum confert ad sententiam (quam ob causam plerumque

