32 PROHOEMIVM.

esse in metrica quod Ovidium abnuat auctorem, dictionem
autem cum summa eius virtutum vitiorumque observantia
exactam, argumenti tamen tractationem morosiorem exilio-
remque quam quae digna videatur Ovidio. quem cum cer-
tum sit et ipsum composuisse epistulam Sapphus nomine, ab
assecla eodem retractato argumento carmen, quod exemplo
fuerat, videtur perisse, mansisse simulacrum eius, sicuti
factum in Culice.

De ceteris epistulis, h. 0. III, VIII, IX, XII, XIII, quid
existimandum sit non satis comparet. quae tamen si non
Ovidii sunt, perinde atque ceterae eodem certe tempore vel
proxime insequente compositae.

lam ex Heroidum libro quae quibus antecellant ve-
nustate viderint quibus otium et ingenium suppetet. qui si
forte eo deciderint, ut in toto illo genere carminis non
ita multum inesse statuant leporis, 1110 quidem non habebunt
adversantem. praeterea certumst partem conscriptam ab
adulescentibus ingenio nondum satis firmato et ut solet fieri
traditis regulis partaque scientia interdum utentibus cupidius
cuius rei insigne exemplum extat in epistula Acontii [57]·.

hoc faciunt flavi crines et eburnea cervix
quaeque precor veniant in mea colla manus
et decor et vultus sine rusticitate pudentes
et Thetidis quales vix reor esse pedes.
etenim quamquam inter ceteras Nereidas pulchras et ipsas
excelluisse venustate Thetin hoc constat versu Catulli [ss4, 28]
‘lene Thetis lenuit, pulcherre'ma Neree'ncf tamen numquam
quisquam poetarum Latinorum (nam Graecos 11011 moror)
in laudanda forma feminarum Thetidis mentionem fecit.
unde sponte apparet nec pedum eius decori iactando po-
tuisse esse locum, nisi qui scripsit epistulam Acontii infeliciter
prorsus atque intempestive — nam omnino pedum iniecta
mentio male habet — recordatus esset Homericum illud
Θέτις ἀργυρόπεζα. (1110 cupide arrepto probavit iudicii
errorem simul et aetatis infirmitatem, simillimus illius secta-
toris Tibulli, qui, Messallae laudes dum hexametris per-
sequitur, itidem Homeri nec minus Thucydidis pueriliter
iactat peritiam [m 1, 48 sqq.; 199]
Sed cum ita ut indicavi in Epistulis habeat res, iure

