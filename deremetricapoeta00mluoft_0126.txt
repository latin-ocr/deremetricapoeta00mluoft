106 LIBER Pamvs.

ad anapaesticos referendum esse numeros, quamquam a
Latinis alioqui talis licentia solvendarum arsiumst aliena.
sed nimirum adhibitus est imitatione Graecorum et a ludi-
bundis poetis Sereno et Ausonio. et huius quidem carminis
initium talest [parental. 27]:

et amita Veneria properiter obiit.

cui brevia melea modifica recino.
ubi scripsi melea, pro quo vulgo mendose fertur mela. --
apparet autem Sereni obversatum illi carmen tale:

animula miserula properiter abiit.

Iam ad iambicum numerum transeundum. cuius longe
nobilissimus vorsus est trimeter seu senarius, laude soli
cedens heroico et ut hic origine ad Apollinem relatus. quo
cum libertate magna scriptores plerique inde a Livio An-
dronico usque ad finem liberae rei publicae sunt usi, et
acceptum iam tum fuisse vulgo pluribus declaratur exemplis.
ad Archilochi et tragicorum Graecorum normam adaptarunt
primum Varro et Catullus [c. 52], tum tragici, post Caesaris
mortem qui extitere, et eodem tempore Horatius, qui de eo
haec tradit [ep. II, 3, 79]:

Archilochum proprio rabies armavit iambo.
hunc socci cepere pedem grandesque cothurni,

alternis aptum sermonibus et populares
vincentem strepitus et natum rebus agendis.

satis bene quidem ille, quamquam ultimo imperii tempore
etiam didactico et epico carmini, porro hymnis adhibuere
hoc metrum. primi novarunt Catullus et Varro.

Et Catullus quidem praeter unum carmen ad Archilochi
moduIOS accommodatum bis [43 29], ter imitator eius (unus
seu plures fuere) in libello κατα λεπτόν [3; 4; Sj, semel
Horatius in epodis [16] usi sunt hoc versu integro, id est
exclusis pedibus ceteris praeter pyrrichium sede ultima.
atque item Diocletiani tempore Terentianus puros finxit ali-
quot [2182—2190] trimetros, quem locum adscribam, cum
eo pulchre natura numeri celeberrimi reddatur.

adesto, iambe praepes, et tui tenax
vigoris adde concitum celer pedem,
nec alterius indigens opis veni,

sed ipse verus integerque sexiens,
adusta felle qualis ante carmina
dabas amarus, ultor impotens tui.

