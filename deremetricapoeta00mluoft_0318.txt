296 LIBER QVARTVS.

a Ciceronis tempore eadem haud dubie inveniuntur integra,
et quidem brevi syllaba altera, ut apud Catullum [6], 192j:

at marite (ita me iuvent
caelites) nihilo minus
pulcher es.

idem alibi [17, 21]:

talis iste meus stupor nil videt, nihil audit.
ac tamen usque ad Augusti finem potiores fuisse existimo
formas breviores easque restituendas ubivis, quando metro
id permittitur. praeterea eaedem usque adrexitum littera-
rum Latinarum pro necessitate versus usurpatae promiscue
[cf. SerV. comm. in aen. VI, 104}

Ceterum in his, de quibus modo dixi, quam mature
quamque licenter variaverint librarii, demonstrat Cassiodorii
locus, qui testatur [gr. l. VII, 153] apud antiquos et Ci-
ceronem aeque legi vehentem, prehendo, nihil ac vemens,
prendo, nil.

Restat mi pro eo, quod est mihi, dictum, quam for-
mam euphoniae studio ortam cur ab arsi versuum scaeni-
corum excludi velit Ritschelius [proleg. Trin. p. 291] non
capio, cum apud dactylicos non minus in illam quam in
thesin inveniatur admissa. et quamquam evenit aliquando,
ut mi pro milei poneretur a librariis, tamen longe saepius
contrario errore peccavere idem, nonnumquam etiam illud
mi, quod descendit a meo, ut distenderent. e dactylicis usi
sunt breviore forma, ubicumque longior inepta esset metro,
indifferenter Ennius, Lucilius, Lucretius, Catullus, Vergilius
in Aeneide, Horatius in Saturis aliquoties, in Epistulis semel,
si integer locus est, et quidem libro priore et in antitheto
[1, is, 112]:

det vitam, det opes, aequum mi animum ipse pai-abc,
porro Ovidius in Transformationibus, Propertius, Phaedrus,
Petronius, Persius, Iuvenalis, Septimius, Prudentius in iam-
bis, Ausonius, Venantius. sed abstinuere plures: Vergilius
in Bucolicis et Georgicis et opusculis, Horatius in melicis et
iambicis, Ovidius in distichis, Tibullus, auctores Priapeorum,
Manilius, Seneca, Lucanus, Calpurnius, auctor ad Pisonem,
Homerus Latinus, Statius, Silius, Valerius, Martialis, Neme-
sianus, Sammonicus, Claudianus, Rutilius, Terentianus, Boe-

