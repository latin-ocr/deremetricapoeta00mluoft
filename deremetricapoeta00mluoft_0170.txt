148 LIBER SECVNDVS.

tylo asserunt, cum nullo tempore defuerint qui probarent
veriora [cf. Serv, ad georg. I, 397}

Altera regula numerorum extat Latinorum,
ut dactyli thesis semper possit cogi in unam
longam in ordine tribus pedibus integris non
minore. ceterum quo minutius erit metrum, eo
magis exclusus est spondeus. nec vero ullo pacto
credibilcst trochaeum umquam aut creticum
poni pro dactylo.

Α qua norma exempla aliena quotquot ferebantur apud
antiquissimos auctores, in editionibus Ennii Luciliique ac
Nonii sunt sublata. veluti in fragmento Enniano [ann. 514]:

viresque valentes
contudit crudelis hiemps

illud conludii, etsi diserto firmatur testimonio Prisciani, qui
dicit eius produci paenultimam, haud sane existimavimus
ferendum. etenim ut largiamur admissum aliquando ab
Ennio trochaeum pro dactylo, tamen non aliter putabimus
id factum quam in verbis averso Apolline natis et heroico
metro ineptis. sed cur poneret ille violata lege creticum
contudit, cum esset in promptu servata dicere aut consumsit
aut cmztztlzcclit? quod ipsum venisse ab Ennio omnibus spon-
debo pignoribus. quis autem ignorat et Priscianum et alios
grammaticos haud raro falsis et corruptis uti testimoniis?

Porro ut minime similest veri admissos esse ab anti-
quissimis pro dactylico numero pedes alienos praeter spon-
deum, ita certo constat apud nullum insequentium, ne apud
eosquidem, qui ultima aetate vixerunt, tales inveniri. scilicet
quantumvis inepta magistrorum placita iudicii probitate de—
clinarunt poetae, ut rationum perversitas, sicut fieri solet,
vivido usu mitigaretur. quare ubicumque apud christianos
trochaei aut cretici positi sunt pro dactylis, non metrorum
hercule, sed quantitatum inversus est modulus, sicut in illis
Homericis δῶρα παρ’ Αἰόλου et Πύθιον καλέουσιν. de qua
re 1. vl exponetur.

Tertia sancit-ast ea norma, ut in numeris ana—
paestico, iambicO, trochaico, choriambico con-
tinuum decurrentibus pro arsi plerumque pos-
sint poni binae breves.

