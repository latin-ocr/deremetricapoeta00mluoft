5 2 2 LIBER SEPTIMVS.

quorum pars mixta erat ex Latina proprietate et Graeca,
dum recidit, pariter elegantiae prospexit et libertati. hunc
igitur virum, qui principatum haud dubie tenet artis Latinae,
veneremur, hunc imitemur. hic sciat se plurimum profecisse,
cui plurimum probetur Ovidius. huius quot sunt versus,
totidem sunt artificia, quovis Phidiae illa vel Praxitelis opere
non minora. et, quod semper est perfectae indolis poeticae,
cum sentias artem inesse summam, laborem persentiscis
nullum. hinc fit ut, qui primum ad carmina Latina se ap-
plicant, facillimum ducant omnium Ovidianam assequi ele-
gantiam, quam tamen, quo maiorem usum maioremque peri-
tiam nanciscuntur, eo melius intellegant promptius esse imitari
quam aemulari. iam illius severitatem quod secuti sunt
plerumque posteriores, nemo erit tam vecors, qui casu potius
aut arbitrio quam certa necessitate dicat venisse. quis enim
putabit Romanos minus sensisse, ipsorum quid linguae con-
veniret, quam nosmet? at aliud longe diserto Martialis fir-
matur testimoniO, quod adscribam [IX, 11, 10]:

nomen nobile, molle, delicatum
versu dicere non rudi volebam.

sed tu syllaba contumax repugnas.
dicunt Eiarinon tamen poetae,

sed Graeci, quibus est nihil negatum,
et quos Ἆρες ’Ἆρες decet sonare.
nobis non licet esse tam disertis,

qui Musas colimus severiores.

nihil potuit deliquari apertius et simplicius.

Tali autem modo cum adepti essent Romani, natura
quac liceret consequi, effectast artis aequabilitas illa, quae
communis poetarum classicorum et christianorum vel mate-
riae siccitatem aut ingenii defectum plerumque emollivit,
ut mediocria pleraque carmina Latina non sine tacita volup-
tate percipiant cordati lectores, cum neotericorum libri
quantumlibet eximii sensuum proprietate vel nitore dictionum
formae squalore saepe offendant eosdem. nam verum ut
fatear, carmen numerorum arte carens tanto abest a per-
fectione intervallo, quanto sententiarum et elocutionum
expers suptilitate.

Quae cum ita sint, eadem fere laude eademque repre-
hensione metricam artem Romanorum, qua rem publicam

