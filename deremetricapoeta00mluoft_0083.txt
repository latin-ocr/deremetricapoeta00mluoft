LIBER PRIMVS. 63

Praeterea idem quod D. Iunio Bruto gratificatus monu-
menta quaedam victoriarum honorumque eius dicitur ver-
sibus exornasse saturniis [cf. ed. Luc. pg. 311], non est cur
existimes antiquariorum ritu ad Faunorum vatumque revo-
lutum placita metrica, a quibus ipse perinde atque amicus
eius fuit alienissimus. nempe hic cum veterum ducum
Romanorum more, qui nondum erat omnino abolitus, titulos
suos versibus vellet celebrari saturniis, videtur auctor ex-
titisse Accio quaerendi dehoc numero, 0111113 113113 paene erat
intermortuus, promcndique in Didascalicis, puto, ea, quae
mox per Varronem 111 recentiorum grammaticorum transierunt
adversaria. atque congruum prorsus rationibus fuit 31113, qui
ubique in carminibus Graecorum studium maximum decla-
ravit, quod versum a Latinis inventum a Graecis existi-
mavit repetendum exemplis [cf. l. de saturnio versu pg. 8 sq.].
— nam eundem Graecis liberius admissis finalibus (in qua
re ei convenit cum Lucilio) et maiore rhetoricis artificiis, seu
praestigia dicere malueris, concesso spatio primum inisse
eas vias, quas multis annis post Catullus et amici, mox
poetae Augusto aequales tenuerunt, satis notum.

Circa idem tempus fuit Sueius, quem cum ex longo
veterno resuscitassent O. Muellerus, Fr. Ritschelius, M.
Hertzius, mox vero nomine donassemus nos, 113 rursus obli-
vione premeretur, placuit adici Lucilio nostro. apud hunc
igitur inveniuntur et hexametri dactylici et trochaici septe-
narii senariique iambici. —- denique Marii tempore Porcius
Licinus amatoria carmina metro elegiaco, librum de poetis
tetrametris trochaicis composuit.

I-li cuncti ut paucitate metrorum, ita limae studio ex-
cepta elidendi parcitate quin imitati sint Ennium non est
dubium, quamquam merita eorum propter paucitatem frag-
mentorum non perinde plerisque innotuere doctorum. quare
falsi sunt et digni reprehensione, qui Ennii et ceterorum dac-
tylicos numeros omnis generis abundare licentia existimarunt,
italicos autem ,versus non dubitarunt ad Plauti revocare
modulos.

Iam ad auream litterarum Latinarum transimus aetatem,
quae continetur saeculo inter Sullae mortem et Augusti.

