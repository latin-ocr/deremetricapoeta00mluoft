PROHOEMIVM. 2 9

Ac primo quidem loco audienda Lachmanni sententia,
qui in libello academico a. 1848 edito tantum has epistulas,
quas Ovidius Am. ΙΙ, 18 memorat, excepta Sapphus ipsius
haud dubie esse concedit, contra VIII, IX, XIV, XVI, XVII,
XIX ab eo seiungit, de ceteris iudicium relinquit in medio.
equidem non ambigo quin epistulae XVI, XVII, XIX ab eo
recte abiudicatae sint Ovidio. nam in hisce singuli inveniun-
tur pentametri verbis plusquam disyllabis finiti [XVL 2883
XVII, 163 XIX, 202} praeterea in XVII [97] habes iam-
bicum vocabulum elisum, quod item ab Ovidii usu alienumst.
neque epistulam XIV, id est Hypermestrae, quisquam Ovidio
ac sano homine putabit dignam, quamquam pentameter tri-
syllabo terminatus [62] quae tamen externis danda forenl
yenerz's utrum sit auctoris necne incertum fit traditione libro-
rum, quam viderest apud Sedelmaierum. sed quod a
Scaligero eiecti sunt versus 85-118, vel ideo improbandum,
quia sic epistula illa circuitu fit multo breviore quam ceterae.
ac ne eos quidem, qui sunt inter 109 et 118, prioribus, quibus
equidem male convenit cum 28, multo ineptiores, deleri
posse demonstrat V. 122. — de relicuis epistulis infra agetur.
in quibus aestimandis Lachmanno, ut et alias factum, ali-
quando subtilitas nimia fuit fraudi, id quod et Bernhardio
visum [h. l. lat. pg. 493 ed. III] et Merkelio [praef. X sq.].
praeterea ei offecit, quod nondum ubique de traditione op-
tima constabat.

Sed cetera quidem in ipso opere ubi persequamur erit
locus. unum nunc tangam, quo monemur, ne nimis sectemur
minutias neve excidat ex animo poetas non in usus criti-
corum, sed ad oblectanda hominum liberaliter eruditorum
ingenia componere carmina et plurima horum artis non
morositate praeceptorum, sed nativa elegantia temperari.

Scilicet Lachmannus cum memorasset in epistula Herus
[170] nihil pyrrichiace positum ut alienum ab Ovidii usu,
quippe qui semper produxerit in eo ultimam, cui tamen rei
firmandae exempla non plus tria attulit, iam Merkelius recte
notavit uno ex Tristium libris versiculo [V, 8, 2] correpta
finali adhiberi nihil. sed et hunc alter eiusdem operis fugit
versus [1V‚ 8, 38], in quo aeque breviatur ultima. itaque
apparet Ovidii exemplum illud [met. X, 520] ‘et m'lzil est

