22 PROHOEMIVM.

nostrae rationes sunt patefactae nec non de priorum studiis
expositum plenissime. igitur ne Em endationum quidem
Nonianarum libellum iterum sustinui inserere operi,
parcendum ratus chartae, cum praesertim tam multa nova
essent addenda.

Itaque ut ad Augusti statim descendamus aetatem, Ver-
gilio quod a me adiuncta sunt ferme quae sub nomine eius
feruntur opuscula, hac feci causa. praeter carmina, qui-
bus immortalitatem nominis est adeptus, olim extitit antho-
logia opusculorum partim ab ipso fere adulescente composi-
torum, partim a diversis auctoribus, sed aetatis Augusteae
priore parte, hoc est ad a. circiter XII a. Chr„ cum imita-
tione Catulli et cantorum Euphorionis conscriptorum, qua
continebantur CuleX, Ciris, Moretum, Copa, Dirae, libellus
κατὰ λεπτόν, Epigrammata, ut puta de Ballista, de Caesaris
ludis, de compilatore, Epitaphium, Priapea. nec est, cur
negetur illam Augusti tempore ultimo et fortasse in domo
Messallae factam totamque ad amicos eius referendam. certe
ex huius et amicorum hortis potissimum Priapea collecta
omnes habet numeros probabilitatis.

Accessit deinceps Aetnae carmen, Neronis sive Vespa-
siani tempore editum.

Atque totum hoc opus inscriptum, non satis constat,
quando, Vergilii Prolusiones [Diomed. pg. 512] sive libellus
iuvenalis ludi [Naek. ed. Val. Caton. 223] addito epigrammate.
de qua re pluribus dictum in prohoemio Catulli pg. XLI sqq.

Nam alia, ut elegiae de Maecenate vel adeo tempore
ultimo litterarum Latinarum concinnata, quae medii aevi
stupor adfinxit Vergilio, non digna memoria.

Illud poterit videri mirum, quod Moretum a Donato
[Sueton. ed. Reiffersch. pg. 58], qui etiam Copam omittit,
nec minus a Servio [1, 1 ed. Thil.] praeteritum. sed olim
adfuisse probatur, si modo in epigrammate, quod ab eo, qui
Vergilii male putavit esse anthologiam illam totam. prae-
missumst libro vel subiectum:

vate Syracosio qui dulcior Hesiodoque

maior, Homereo non minor ore fuit,

illius haec quoque sunt divini elementa poetae
et rudis in vario carmine Calliope,

