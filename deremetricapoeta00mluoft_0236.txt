214 LIBER TERTIVS.

qui assererent Theocriti operibus ter quaterve non saepius
eam esse laesam [Mar. Vict. 2563] eadem haud ingrata
Nonno et aetati ultimae.

At de trochaeo quarto hisce verbis disseruit Hermannus
[de aet. Orph. 692] ‘in maqna illa caesurarum varietate, {licam
habet versus heroicus, una praecipue incisio est, quae, quia
vim et robur numerorum debilitat, α melioribus poetis impro-
batast. eam dico quae habet trochaeum in pede quarto:

Πηλεὺς θήν μοι ἔπειτα γυναῖκα γαμέσσεται αὐτός.

hanc iyitur non nisi rarissime admiserunt'. ex his quae ul-
timo loco leguntur, ut ab experientia ducta, fidissima rna-
gistra veri, habent rectissime. sed quod dicit idem Her-
mannus incisione ista minui robur metri, ex parte tantum
verum esse existimo. namque illud quidem haud dubiumst,
reposito in tertia sede verbo trochaico non magis recte
habere trochaeum insequente loco quam praecedente, per-
inde fere vitiosum ut sit tale:

et platanus genialis acerque coloribus inpar,

atque hoc est:

una Eurusque Notusque ruunt creberque procellis.

quare haec ut Graeci, ita Latinorum plerique sat constanti
vitarunt consensu. contra aliter longe habere rem, si insit
versui semiquinaria virilis, eorundem Latinorum declaratur
exemplo. ex quibus cum ne perfectissimi quidem vitarint
talia:
Iunoni ante omnes, cui vincla iugalia curae,

nos audebimus ea incusare quae Ovidio ac Vergilio non
displicuere? quid quod idem nec illud anxie declinarunt,
ne talibus numeris aut in altera sede aut in quinta etiam
haberetur verbum trochaicum?

Placet iam causam Graecorum fastidii curatius anquiri,
cum praesertim recte illustrata facere videatur ad suptilita-
tem veteris elegantiae probe declarandam. nimirum vetu-
stissimi conditores artis cum non alienam a carminis heroici
maiestate duxissent incisionem tertiam trochaicam, tamen
acriter cavendum intellexere, ne adaucta trochaei licentia
effeminarentur numeri. iam cum idem metricas rationes
non scholasticis praeceptis notatas, sed vivido pulchri sensu

