2 2 2 LIBER TERTIVS.

nam in primo libro, cuius versus sunt c. DCCCL, utitur illa
ferme quingenties nonagies. at Vergilius in Eclogis a prima
ad quintam — habent metra CCCCXX —— eandem optinuit
plus trecentiens triciens. idem alibi pro singulis incisionibus
semiseptenariis in primo Georgicon quaternas, in Aeneidos
ternas habet semiquinarias. porro Ovidius initio Metamor-
phoseon et versibus circa DCCLXXX eam locis DCLXX
admisit. quin idem primo Artis, cuius sunt hexametri
CCCLXXXV, huius dedit exempla CCCXXXI. tum Clau-
dianus in carminibus de Aniciorum et de Manlii consulatu,
quae complent numeros DCXVIII, habet penthemimerin]
ferme quadringentiens quinquagiens. iam Vergilii Valeriive
norma Statio Silioque, Ovidii et Claudiani Catoni philosopho
ac Sedulio servatur. quid quod Martialis in Xeniis et
Apophoretis potioris caesurae habet exempla circa CCCXXV,
alterius vix tricenas? porro Symphosius in versibus plus CCC
quindeciens, non amplius, adhibuit hephthemimerim, quam
et auctoribus carminum Priapeorum et Eugenio Toletano
valde displicuisse constat. denique etiam Persius et Iuve-
nalis satirici Ovidii omnino rationibus sese applicaverunt.
quaecum ita sint, intellegitur hephthemimerim, ubi maxime
optinuerit, minus tertiam partem versuum sibi vindicasse,
sed saepius longe quintam sextamve aut etiam magis
exiguam.

Iam ut persequar coepta, cum semiseptenariae propria
tria supra agnoverimus genera, quorum primumst, si post
tertiam arsim etiam sit finitum verbum, alterum, si post
secundam, ultimum, si post neutram, binas secundi, ternas
tertii distinximus species. exempla sunt haec:

I. oscula libavit natae. dehinc talia fatur.
ΙΙ. infandum regina iubes renovare dolorem.
despiciens mare velivolum terrasque iacentes.
ΠΙ. sternitur exanimisque tremens procumbit humi bos.
una Eurusque Notusque ruunt creberque procellis.
haec dum Dardanio Aeneae miranda videntur.

de senis his hephthemimeris speciebus prima ac secunda
aequa elegantia habentur, quamquam magis frequentatur
posterior, at e ceteris tertia quartae, haec sextae, sexta
praefertur quintae. ita, cum incisio tertia trochaica fere

