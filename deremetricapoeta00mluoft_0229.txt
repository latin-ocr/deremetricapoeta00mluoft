LIBER Tssnrrvs. 207

LXXVII, in omnibus Bucolicon, Georgicon, Aeneidos libris
versus muliebri caesura praeditos ponit minus LX. nam
eundem difficilest ad credendum continuasse in Bucolicis
[6, 80] incisionem eandem versibus his:

quo cursu deserta petiverit et quibus ante
infelix sua tecta supervolitaverit alis.

neque enim quod Ciceronis aut Lucretii et Horatii paucis-
simis evenit exemplis, decebit illum, cum neque ipse alibi
neque insequentium quisquam classicorum usquam tale ad—
miserit. quare melius illud supervolitaverit distinctis effere-
mus vocibus. -— at Statius primo Thebaidos volumine habet
totidem versus semiseptenaria caesura distinctos, quot totis
scriptis eius extant cum tertia trochaica. Iuvenalis saturis
VI et XIV habet illam caesuram quadragiens bis, at alteram
omnino undecies. praeterea Valerius Flaccus libris primo
et octavo virili utitur distinctione quadragiens noviens, muli-
ebri per totum opus semel ita [III, 191]:

frater Hagen Thapsumque securigerumque Nealcen.

porro Lucanus caesuram hanc cum numquam habeat, illa
certe utitur triciens sexiens. mox Prudentius trochaicam
divisionem habet senis locis, verum alteram senis ac sep-
tuagenis.

Iam apud hos et tales auctores quin versu illo, unde
orsi sumus, ‘infandum reyina iubes renovare dolorem' prae—
ter trithemimerim sola insit hephthemimeris, paucis credo
fore dubium. etenim si fuit incisio post trochaeum tertium
isto, unde sumus profecti, metro, cur versus illi, qui habent
caesuram eandem non finita in quarta arsi parte orationis,
tam rari evenere apud eosdem? porro unde lectori appareret
incisione trochaica potius, alioqui paene inusitata, quam
ea, quae passim plurimis adhiberetur exemplis, versum opor-
tere distingui'? quare mihi illud solum possit obici, quod
poetas haud paucos et cetera praestantissimos infra sim
demonstraturus raro uti semiseptenaria aliter quam ut
pariter aut post tertiam arsin aut post secundam arsin si-
mul et tertium trochaeum incidatur, quorum legitima metra
sint haec:

oscula libavit natae, dehinc talia fatur.
infandum regina iubes renovare dolorem3

