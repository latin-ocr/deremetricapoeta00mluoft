592 opvscvnvm 1v.

patientiae, ad editionem nostram delegamus, siqui plura
voluerint cognoscere.

Itaque missis his duo eiusdem poetae contemplati car-
mina acquiescamus. quorum prius est tale [15]:

alme decus mundi summum rector pius orbis
Auguste, invicta populos virtute gubernans
iustitia imperii, nationum Constantine
effrenatarum moderamine pacificator,

quem divus genuit Constantius induperator,
aurea Romanis propagans saecula nato,

heu nimis ad caelum properans, ni linqueret ille
aeternum auxilium invictum iustumque piumque,
alme pater patriae, nobis te, maxime Caesar,
Ausoniae decus o, lux pia Romulidum.

est placitum superis tunc haec in gaudia mundi
perpetuis bene sic partiri munera saeclis:
sidera dant patri et patris imperium,

sancte, tibi. magnae data tu lux aurea Romae.
ista canit ruris tibi vates ardua metra.

In his primi quattuor versus pro se quisque isosylla-
bis constant verbis, quintus est rhopahcus, sextus immota
manente voce ultima potest variari his modis:

aurea propagans Romanis saecula nato

saecula propagans Romanis aurea nato

83801113 Romanis propagans aurea nato.
septimus omnes in se continet partes orationis, at octavus
sola nomina. nonus si retro legatur etiam fit hexameter,
decimus pentameter. eadem ratione undecimus ex heroico
versu formabitur elegiacuS. nec minus duodecimus cum se-
quente efficiunt etiam distichon, denique ita a fine proximus
et ultimus fiunt sotadici. â€” at alterum poema talest [25]:

ardua conponunt felices carmina Musae.

dissona conectunt diversis vincula metris

scrupea pangentes, torquentes pectine vates.
undique confusis constabunt singula verbis.

in his manente ultima parte hexametrorum ita possunt variari
prima verba cum quartis et secunda cum tertiis permutando
permiscendoque, e quattuor versibus ut oriantur, ut scholiasta
affirmat, nisi corruptast lectio, LXXXIV. in exemplaribus
Porfyrii LXXII omnino exhibentur. sed posse etiam plures
effici agnoscent rei arithmeticae periti.

