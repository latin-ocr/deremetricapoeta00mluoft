240 LIBER TER'rws.

priis constabit thesis vocabulis. fatendum tamen, quoquis
perfectior in arte, eo parcius usum ista licentia.

Ceterum ex his quae modo disputavimus sequitur eo
argumento, quod a fortiori dicunt dialectici, non minus bo-
num haberi rythmum spondiacum vel trochaicum sive iam-
bicum efficientibus binis monosyllabis.

His rationibus, non aliis, integri servabuntur numerorum
fines. quae quotiescumque migrabuntur, totiens Latinae
artis decor evertetur. —- quae cum ita sint, nihil iam ob-
stat, quin ex ordine versuum enumeremus dispositiones.

Ergo heroici metri cum pro varietate caesurae duplex
sit species, binae erunt describendae structurae. quarum
prior si fuerit, incisione facta semiquinaria, duo provenient
ordines, quorum alterius finis quarto quintoque semipede,
alterius eis continetur, quae adonium metrum aequent. at
si hephthemimeris erit caesura, nulla cum trithemimeri, item
duo erunt ordines figura ac ratione tam similes prius com-
memoratorum, ut pigeat verbum addere. sed adiecta post
alteram arsin incisione triplex oritur series, ita ut prima
infirmior relicuis ad tertium semipedem, secunda ad septi-
mum, tertia usque ad finem pertineat.

Itaque in hexametro penthemimeri diviso cum quartus
semipes et quintus et porro quintus pes et sextus finiti or-
dinis legibus sint obnoxii, iam prius contemplemur relicua.
haec secundum principalem veteris artis legem, quo magis
diversum a pedestri accentu ictum habebunt metricum, eo
propius ad perfectam accedent elegantiam. pertinet autem
id praeceptum perspicuam ob causam ad easdem etiam
partes pentametri. quare non prorsus est laudatum primum
aut quartum pedem dactylica constare voce et minus etiam
spondiaca, qua nimis gravati et tardati velut pedestres
fiunt numeri. est tamen ubi arte appetatur, quod ratione

abiciatur. velut pulchre habent ipso vitio versus Maronis
hi [aen. I, 333 VIII, 693]:

tantae molis erat Romanam condere gentem.
tanta mole viri turritis puppibus instant.

quod sic repetiit Silius [IIL 582]:

magnae molis opus multoque labore parandum„

