LIBER SEPTIMVS 471

usus longe pauciora exempla apud illos prostare poetarum,
quos classicorum numero comprehendi, quam quos christia-
norum. namque hi haud sane liberali instituti eruditione,
quo plerumque vitio malorum exemplorum prava imitatio
oritur, cupide plurima e collectaneis in carmina rettulere,
quae ceteri magis venusto sensu praediti, etsi gnara sibi,
procul removerent a scriptis propriis. adde quod a materia
operis et necessitate exprimendi res philosophas et theo-
logas haud raro illis ortus est talium dictionum usus, quas
primi nondum adulto iudicio et ut metrum explerent ad—
hibuissent. ceterum cum christianorum plerique plebis in
usum sua componerent, haudquaquam ipsi insigni loco nati,
saepe dubium evenit, a polito sermone aliena vulgine ex
more an docta vetustissimorum auctorum aemulatione ad-
hibuerint. contra satis certo constat talia, qualia sunt
seruiturus, machaeras, hauriam-us, et quae similia extant vitia
intermorientis linguae, aequalium ex usu adsumi ab isdem.

Haec praefati iam accedimus ad proponendas obser-
vationes grammaticas, quibus flexiones ferme ac deriva-
tiones metricis potissimum rationibus ortae aut mutatae
enarrabuntur. ceterum minime fuit in animo obvia plerisque
ac trita recoquendo libri huius molem adgravare, quae, etsi
probe ad rem pertineant nostram, breviter notantibus aut
omittentibus omnino nobis facile concedetur. accedit quod
de hisce qui plura edoceri concupierit, ne nostra desideret,
egregia Kueneri ac Neuii diligentia effectumst.

Igitur de substantivis nominibus primae declinationis
haec ferme invenio digna quae memorentur. dixere clientum
genere feminino pro cliente Horatius [c. II, 18, 8] et Auso-
nius [parent. 24, 12]. porro genitivi in as exeuntis, si
omiseris Ennianum ‘decas ipse vias’ [ann. 485], nullum mansit
vestigium praeter patmfamc'le'as, quod Sisennae servatum
cura [Char. 83] prostat bis apud Phaedrum [HL 10, 483 fab.
perott. 10, 1], quamquam vel in hoc Martialis sprevit for-
mam vetustam [l, 84, 5]. at finali αἱ per diductas syllabas
cum conclusissent substantivorum pariter atque adiectivorum
genetivum — nam in dativo numquam accidit idem [Lachm.
p. 40] —- Ennius, Lucilius, Varro. Lucretius, Tullius, iam
quaternis exemplis, ut recte notat Probus [1438], adhibuit

