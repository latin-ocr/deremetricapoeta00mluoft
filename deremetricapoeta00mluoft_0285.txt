LIBER TERTIVS. 263

scaenicos vetustos perraro evenire demonstravit Ritschelius
[prol. Trin. 2lo], vel iambicum cum plusquam disyllabo in
iambum exeunte, quod non magis est frequens (et pleraque
exempla utriusque licentiae corrupta), apud dactylicos non
fuit inauditum [ut Hor. ep. 1, 153 9, 333 l, 13], qui adeo,
si puri et a spondeo alieni ponerentur iambi, aliquando tria
in clausula metri copularunt verba iambica [cf. priap. 82,
193 21].

Denique quod Porsonus observavit in tragicis Graeco-
rum trimetris [praef. Hecub. p. 32 ed. Lips] paenultimae
sedis spondeum non confieri vocibus plus quam monosyl-
laba et cretica, id non perinde ad Senecam pertinet, non
tamen ut ausim affirmare, neglegentiane potius an necessitate
huic migretur norma, quippe quam nec frequenter violarit
et addita plerumque excusatione. atque eundem, quem
tragicis, Archilocho ceterisque poetis iambicis fuisse usum
demonstravit Meinekius [praef. Hor. pg. XXXVIIH, quem
tamen Horatius non observavit nisi in epodo ultimo.

Ceterum quae modo de trimetris iambicis protulimus,
ea usquequaque etiam ad tetrametros pertinent trochaicos.

Restat ut logaoedicorum metrorum potissima persequar.
quorum artem a Laevio et Catullo vel Horatio novatam,
mox saeculi p. Chr. n. primi scriptoribus perpolitam et
christiani plerumque diligenter servarunt. quam primi mi-
grasse inveniuntur neoterici, qui saepe per levitatem, ali-
quando studio ac voluntate leges rythmicas artis veteris
mutarunt, cum crederent ut barbari sufficere ad iustos ver-
suum efficiendos modulos legitimas adhiberi quantitates.

Igitur in sapphico metro minore cum Horatius et Ca-
tullus non essent passi spondeum secundum verbo constare
spondiaco, id studiose optinuere insequentes. nam ex eis,
quorum his in libris fit mentio, ne Paulinus quidem vel Auso-
nius aut Fortunatus hoc migrarunt praeceptum neque auctores
hymnorum, qui leguntur apud Danielem [963 1463 1473 163}
at in exitu metri eiusdem cum Horatius ter collocasset qua
non licet condicione monosyllaba exemplis his:

cardines. audis minus et minus iam.

sed palam captis gravis, heu nefas, heu.
alme Sol, curru nitido diem qui,

