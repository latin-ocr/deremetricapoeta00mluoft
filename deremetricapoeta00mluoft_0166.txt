144 LIBER sacvnovs.

quo quaeque esset dactylico numero accommodatior, non
poterit mirum esse, quod, nt hoc utar exemplo, in versibus
Latinis circa finem hexametri, cuius moduli excluso fere a
quinta sede spondeo accuratissime servantur, saepe similia
interse occurrunt, in quibus non sit cogitandum de imitatione
ulla, sed de fortuito quodam concentu. de qua re luculen-
tissime expositum a Zingerleio in dissertatione de repetitis
in fine hexametri Latini similibus eorumque origine, quae
legitur in libello de posteris aetate poetis quibusdam Latinis
I [44 sqq.]. idem tamen disputationibus de Horatio [l. m.
I, 1 sqq.], Ovidio, Martiale editis [Oeniponti 1869——713 1877]
demonstravit, quantum se prioris temporis illustribus po-
etis et pro exemplo adhibitis propter auctoritatem nominis
applicassent saepe auctores vel tales, quorum ab ingenio
omnis esset aliena inopia. ad hos igitur libros remittimus,
siqui accuratius voluerint doceri de re gravissima.

At ubi corroborata post medium a. u. c. saeculum
octavum Latini versus arte non nova reperire, sed retinere
parta interfuit plerorumque, tum vero quasi tumultu facto
in diversa discessere poetae, pro varietate ingeniorum alius
alind Augustei aevi exemplum imitatione prementes. atque
maxima apud recentiores auctoritate viguere Vergilius et
Ovidius. quippe hos non similis modo materiae scriptores,
sed omneS, quotquot fuere, quam religiosissime observarunt.
quare non perinde magnum locum in lyricorum versuum et
satiricorum arte constituenda optinuit Horatius, nec multum
valuit exemplo Tibullus. Propertium qui sint secuti non 111Γ
venio praeter Passennum Paulum, quem Propertium, a quo
genus duceret, felicissime imitatum dicit Plinius Ep. IX, 22.
id tamen num ad metricam artem pertinuerit, incertum.
certe nihil de hac re monuit Plinius, qui eandem in Catulli
Calvique imitatore quodam adnotare non supersedit [I, 16, 5}

Sed gravissimum inde ortum discrimen inter poetas
Augusto posteriores, quod quidam Vergilium, Ovidium alii
magis probavere ducem. etenim alieni longe fuere plerique
Latinorum ab illa pravitate, qua nunc illum solum unicum-
que principem artis Latinae, alterum suptilem opificem ver-
suum existimant. et quamquam uterque sectatores habuit
sat multos, tamen potiores aemulati Ovidium, ut vel hinc

