44 PROHOEMIVM.

compertas dactylicis ingererent quasi certas? contra alii in
paucis locis communibus ae pervulgatis subsistere maluerunt,
quasi ex sapientum templis serenis ut possent despicere
onmia et verbi velut gladio secare metricarum quaestionum,
ut ita dicam, nodos. quae adeo placuit plerisque ratio, ut
vel in horum poetarum arte plurima hodieque manserint
dubia, quorum libri commentariis vastis et doctrina sterili
pridem essent obruti. nemo puto omnium hominum peius est
post mortem vexatus naufrago illo, quem Horatius memorat
e. l. Ι [28], quippe de cuius manibus tam multae ac mirae
ortae sint doctorum disputationes, ut fere quidam videantur
statuisse de umbra ut et ipsa excordi iudicaturis haud
multum opus esse pectoris. suit etiam qui animo usus
crudelissime, quem sepulturae expertem fuisse probe sciret,
huic vel cenotaphium istud, quod poeta ei paravit car-
mine, imminuere sustineret suspectando, hic quidem averso
deo. quanto autem fuerat utilius Horatii saturarum versus
cum Lucilii Persiique ac Iuvenalis, lyrica cum Catulli ac
Statii Claudianique et Prudentii numeris comparare.

At ego primum omnium illud induxi in animum, ne
cupidius eorum praeceptorem agere viderer, a quibus discere
longe esset et iucundissimum et utilissimum, neve crederem
aut me aut quemquam alium eorum, qui iam litteris student
Latinis, melius posse dispicere, quid conveniret sermoni
Latino, quam Vergilium et Ovidium et sequentium doctissimos.
praeterea quid iniustius quam vituperare quae non sustinueris
explorare ‘?

Sed missis his qui priore tempore de arte dactylica
Latinorum bene meruerint iam deinceps enarrabo. ac pri-
mum quidem Bentleium non hoc praestitisse ei, quod potuisse
tibi persuadeas altitudinem elegantiamque spectando eius
indolis, non est quod mirere. nimirum vir variis turbis
vitae iactatus plurimisque illigatus negotiis nec voluit nec
potuit singillatim enarrare aut scaenicorum aut dactylicorum
Latinorum metricam, quippe in qua re, etsi plurima insit
ingenii ostentandi facultas, vix minus opus sit diligentia
quam maxime anxia ac taediosa animoque remisso ot vacuo.
quid igitur mirum Bentleium alia potius, si non fructuosa
magis, at magis speciosa et iucunda, capessivisse? quod sane

