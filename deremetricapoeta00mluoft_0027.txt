PROHOEMIVM. 7

negavit se habere recte, aliumque horum voluminum auc-
torem fuisse Ennium —— qui enim iam licebit statuere certius,
cum ne una quidem ex his libris supersit littera? —- tamen
per se diversa opinio haud quaquam abhorret a probabilitate
aut incongruast eis, quae a Festo aliisque traduntur de
poetae studiis grammaticis.

Mox Lucilii Acciique quantae fuerint in eadem re partes,
nemini ignotum. 111110 quantum ad versus eorum redundarit
commodi, 110 1111110 quidem pridem deperditis ipsorum car-
minibus perspici non licet.

Iam in scholis, quas inde a medio IV a. Chr. n. saeculo
apud Romanos fuisse probabilest, non ullam metrorum
enarrationem fuisse non est quod miremur. quod contra
plus quam verisimilest illud, quantitates certe syllabarum et
veras pronuntiandi rationes in eis tradi solitas pueris. nam
hoc nisi factum esset, qui potuerit usque ad Livii tempora
syllabarum et ad radices verborum etad flexiones pertinen-
tium ea, quam videmus, manere integritas, haud facile quis-
quam explicarit. nisi forte 011111 dicit Pompeius [p. 422
Lindem] suo tempore plerumque male pronuntiando aut
breves syllabas longo tractu sonare aut longas breviore sono,
statuemus huic vitio non fuisse obnoxios veteres Latinos et
fugisse omnino quod cultissima Domitiani aetate factum,
qua plerosque verborum extremas syllabas non pertulisse,
priorum dum sono indulgerent, auctor est Quintilianus
[XL 3, 33].

Sed scholicam illam puerorum eruditionem, quam pro-
babilest post Aelii Stilonis tempora magis magisque, ut
asserit Suetonius, gratia curaque artis increscente usque ad
sextum septimumque p. Chr. n. perdurasse saeculum, sic
describit Seneca Epistularum l. XIII [88, 3]‚ ut dicat esse
grammatici syllabarum enarrationem et verborum diligentiam
et fabularum memoriam et versuum legem ac modificationem.
cui sunt simillima, quae scribit Quintilianus 1. Ι [8, 13] de
re eadem ‘in praeleqendo qrammaticzm et illa quidem minora
praestare debebit, ut partes orationis reddi sibi soluto versu
desideret et pedam proprietates, quae adeo (i. e. vel ideo)
debent esse notae in carminibus, td etiam in oratoria compo-
sitione decimentur? hanc autem ut ceteras eruditionis partes

