PROHOEMIVM. 9

fuerint urbibus coetus tales, invalescente in dies cultu Ro-
mano. quos ad finem imperii permansisse probabilest. fuere
autem similes artificum collegiis, qualia etiam nunc extant
multa. nam conveniebant addicti poeticae certis diebus de
rebus suis consulturi ac simul, siquid vel composuissent vel
componere aggrederentur, recitando communicandoque iu-
dicium consortium experturi ac versus siqui essent duriores
expolituri. ita et ei, cui bene res cessisset gloriae abunde
erat partum (nam huius nomen mox sermonibus differebatur
per totam urbem) et siquis carmen aversis Musis prompsisset
aliquantum detrahebatur pudoris.

Ac primum quidem non interfuere his collegiis nisi
peregrini, a quibus initio poeticam Romae factitatam notum.
sed inde ab Accii temporibus etiam Romani vel nobilissimi,
quicumque teneretur versuum concinnandorum studio.

Multum etiam contulit ad metricam artem promovendam
mos iam a Livio Ennioquc institutus scripta recitandi ho-
minibus liberaliter institutis condicionis qualiscumque. qui
deinde a grammaticis cupide exceptus [cf. Suet. de gramm.
23 113 16] Augusti aetate per Asinium Pollionem ita in-
valuit, vix quisquam ut iam auderet emittere nisi quod
advocatae auditorum coronae probasset. et superstitem
fuisse eum ruinis Romae ac mansisse usque ad saec. Vl

declaratur Venantii Fortunati testimonio, qni ita ait in car-
minibus [IIL 18, 7]:

vix modo tam nitido pomposa poemata cultu
audit Traiano Roma verenda foro.

quid si tale decus recitasses in aure senatus? —
per loca, per populos, per compita cuncta videres
currere versiculos plebe favente tuos.

Non ignoro quidem consuetudinem illam Caesarum tem-
pore usque ad ineptias et deridiculum progressam. attamen
eadem multa tulit bona, cum et poetae hominum cultis—
simorum frequentia incitarentur ad versus quam accuratissime
perpoliendos et in auditoribus elegantia acueretur iudicii.

Sed paulo pluribus mihi video adumbrandum studium
illud grammaticae, quod in poetis Latinis fuisse supra
memoravi, poetarumque et grammaticorum convictum. qui

