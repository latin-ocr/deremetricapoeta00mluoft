PROHOEMIVM. 4 5

dolendum. etenim quamquam mihi persuasumst illum non
dactylicorum rectius quam scaenicorum artis perspexisse
rationes, non tamen dubito eum omnium qui poetarum La-
tinorum libris navarunt operam dicere μετρικώτατον. nec
enim tantum laudibus eius detrahunt falsa placita, quantum
addunt observata recta. quid quod est certissimum haud
paucas eum habuisse perspectas regulas, quarum nullam
diserte iniecit mentionem et quae annis post CC cum in-
signi laude quasi novae rei et inauditae sunt prolatae?

Non ita multa mihi subministravit notissimus in'l‘erentiani
librum commentarius Santenii‚ qui quamquain a Lachmanno
paullo acerbius est arreptus [praef. in Ter. p. 183 19], tamen
a perfecto certe plurimum abest metrice. nam et inutilia
praebet haud pauca et plurima, in quae ut inquireret ipsa
Terentiani verba stimulare eum debebant, frustra apud
eundem quaesieris.

Bentleii rationes fere secutus est Godofredus Hermannus,
de cuius meritis dicere supervacuumst, nisi quod ea ipsa ad
scaenicorum magis quam dactylicorum pertinent opera. quam-
quam virum tam excellenti ingenio praeditum vel eis rebus,
quas mediocriter attingeret, seu veris rationibus utentem
sive falsis aliquid luminis affundere par fuit. unde Bentleii
Hermannique de erroribus interdum plus commodi capias
quam aliorum observatis rectissimis.

Proximus Hermanno, longo sed proximus intervallo,
Bentleii viam tenuit Kirchnerus, qui Horatii saturarum libro
primo ab ipso seorsum edito praemisit disputationem de
hexametri et Latini et Teutonici arte et indole. sed enim
magno conamine pauca bene gessit, cum neque poetarum
multa esset imbutus lectione et premendo rationem vanissi-
mam nec ingenii elegantia adiutus veris nonnullis plurima
falsa aut mediocria immisceret.

At novam quasi et quidem unice veram ingressi sunt
viam ad recte tractandam artem dactylicam Carolus Lach-
mannus et sectatus eum Mauricius Hauptius, nihil ut prae—
iudicando per arbitria fingerent, sed diversorum tempore
aut arte poetarum quam accuratissime exploratam artem
non ipsorum potius placitiS‚ sed illorum aestimarent pro·
prietate.

