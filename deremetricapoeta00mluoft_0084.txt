64 LIBER PRIMVS.

cuius prior pars recte discribetur spatio temporis, quod fuit
inde ab anno LXXVIII usque ad Caesaris dictatoris necem.

In qua duae poetarum extitere sectae, altera antiquitatis
amans, altera spreta eadem novae studiosa viae. illi praeter
scaenicos, de quibus in fine huius capituli agetur, Cicero ac
Lucretius adscribendi nec minus Egnatius, qui item de
rerum natura libros, et Sallustius, qui Empedoclea composuit,
huic Catullus ceterique, quorum carminum reliquiae in
appendice exhibentur editionis Catullianae a. 1870 emissae.
medius inter utrosque fuit Varro.

Et Cicero quidem qua fuerit Ennii ac vetustissimorum
admiratione multis declarat locis. nec minus honorifice de
Ennio iudicavit Lucretius loco notissimo [I, 117 sqq.]. itaque
ut hunc Luciliumque et cum Pacuvio Accium in dicendi
genere multum respexit uterque, ita Cicero in hexametris
dactylicis Ennii, in eiS, quae de scaenicis vertit graecis,
tragicorum quos dixi secutus est metricam, Lucretius Ennii
Luciliique ad exemplar se conformavit. et quamquam neuter
imitatus est artem illam, quam raritate elidendi probavit
Ennius in numeris dactylicis, quaedam, quae erant aspera
nimis temporibusque incongrua propriis, vel non receperunt
vel recepta mitigarunt. igitur hexametri eorum satis sunt
castigati, alieni tamen ab imitatione Alexandrinorum, quam
in Catulli videmus epyllio, nec non ab ea mobilitate et
varietate, quam admiramur in Vergilio.

Sed post Sullae mortem augescente multum cura gram-
maticae ac rhetoricae magnoque studio, ut ait Suetonius
[de rhet. 1], hominibus iniecto provenit multitudo poetarum,
maxime iuvenum, ut in civitate continuo bellis tumultibusque
exagitata et seiuncta a Graeco otio, quod dicit Cicero. et
tum nova exortast schola, quae ut materia, ita metrica arte
multum erat diversa ab antiquitatis sectatoribus seque appli-
cabat ad eorum potissimum exemplar, quos Alexandrinorum
nomine denotamus. de qua quid statuerit Cicero constat
noto Tusculanarum loco [III, 19, 45], ubi post memoratos
Ennii versus haec addit: ο poetam eyreqium! quamquam ab
leis cantoribus Euphorionis contemnum. sed et Sapphus imi-
tationem tum primum provenisse exemplum docet Catulli⁴
principia autem illorum cur priora anno c, LXX fuisse

