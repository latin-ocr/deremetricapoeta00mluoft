opvscvnvm 1. 537

verbum, at post hanc sit gravius interstitium sensus quam
post illam, quin hephthemimeris sit ponenda non intercedo.
Et Phaedrus quidem nullum trimetrum finxit, qui cae-
sura sua careret. contra antiquiores aliquando, sed raro
admodum, post tertium iambum finiunt verbum, ut Lucilius
[XXIX‚ 12]:
favitorem tibi mc, amicum, amatorem putes.

Volcacius [v. ll]:

Turpilius septimum, Trabea octavum optinet.
Varro [papiapapae 1]:
oculi suppactuli nigellis pupulis3
quamquam id facile potest corrigi ita, ut in editione Nonii,

instituta caesura:
oculi nigellis pupulis suppaetuli.

at in Lucilii versu [XXIX, 2]:
sic inquam veteratorem illunn vetulum lupum
Hannibalem acceptum

pronuntiandum lum pro illum, sicut eodem tempore dixit
Afranius immo li mitem faxo faciant fus-libus. ><— magis
etiam dubium illud, spondiacumne sit positum ita apud Var-
ronem [virg. div. 7]:

praesertim cum ventrem meum coherceam

nec murmurari patiar.
quae quidem sine negotio licet emolliri, ut iam in prima
editione notatum, si scripseris ventrem cum. sed, ut repetam
quae in editione Nonii ad 478, 7 sunt adnotata, eam in
Saturis Menippeis restituendis iam sequimur viam, ne iam-
bici trochaicive numeri, qui ultro plerumque oriuntur et
in scriptis pedestribus latinis, in versus cogantur nisi indiciis
locupletioribus.

Etiam apud scaenicos inveniuntur senarii quidam post
tertium pedem finiti, sed ut iambus hic sit, non spondeus.
in his igitur utrum voluerint loco, quem dixi, fieri caesuram,
sicut interdum in saturniis factum, an caesuram esse nul-
lam, non satis constat. nec tamen potest negari a Varrone
etiam graecanicos trimetros interdum fictos caesura orbos.

Omni autem incisione caret versus Volcacii:

decimum addo causa antiquitatis Ennium.
fortasse scribendum: ant. c. (ita cdd.) d. addo E.

