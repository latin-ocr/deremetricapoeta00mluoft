1 O Pnonomtrvm.

qualis a Laevii Catullique et Cinnae fuerit tempore paucis
demonstrabo.

Igitur de Valerio Catone, quem tradit Suetonius visum
peridoneum auctorem ad poeticam tendentibus, hi versus

ferebantur ε

Cato grammaticus Latina Siren,
qui solus legit ac facit poetas.

Non minus nota res de Q. Caecilio, qui primus Ver-
gilium et alios poetas novos ex tempore coepit praelegere,
ut apparet Marsi versiculo:

Epirota tenellorum nutricula vatum.

Itaque cum Catone Cinnae ac Ticidae et Bibaculo, Ver-
gilio cum Parthenio et Hygino intercessit familiaritas, sicut
postea Silio cum Cornuto. quodsi de insequentibus saeculis
minus constat, haudquaquam sequitur aliam atque antea
optinuisse consuetudinem.

Igitur quamquam inde a Ciceronis aetate magis iam
aliquanto disiunctae fuerunt poetica et grammatica, non
tamen umquam defuerunt, qui utramque exercerent simul,
mobilitate ducti ingenii et prout ducebat animus obsequentes
— an credebant, quod minime absurdum, quo quis accura-
tiore et regularum meti-icarum et dicendi legum poteretur
cognitione, eo facilius posse quantumvis remotas aut latentes
patrii sermonis elicere elegantias? quale sane haud minimum
decus est poetae boni, nota res est de Varrone et Catone.
mox eadem studiorum varietate et Valgius et Messalla et
Asinius cum Melisso et Palaemone excelluere nee aliter
ultimo imperii tempore Ausonius et Priscianus et Corippus.

Et hercule poetae cum classici tum christiani, ubi-
cumque artis suae iniciunt mentionem, eam a magistris ac-
ceptam et scholicis legibus circumscriptam autumant nec
licere ob regulae firmitatem certum pro singulis metris
syllabarum temporumve excedi numerum. quod si tamen
admittatur, non licentiae fore id, sed vitii. hinc egregius
quisque versuum artifex ea afficitur laude, ut dicatur legum
carminis gnarus, qui secus fecerit, rudis artis aut doctrinae
expers vocitatur. exempla huic rei firmandae apposui.

Velut Horatius in lyricis haec habet [1V, 6, 29]:

spiritum Phoebus mihi, Phoebus artem
carminis nomenque dedit poetae.

