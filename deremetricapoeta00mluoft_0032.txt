12 PROHOEMIVM.

Iam 11300 eruditio scholica quantum valuerit ad artem
poetarum metricam et grammaticam sive constituendam‘ sive
immutandam, facile poterit intellegi. hac enim primum
effectast aequalitas illa observantiae, quam et appetisse om-
nes videmus pubescente arte et tueri eadem corroborata. —
apparet autem quam bene concinnitatis studium et limae
diligentia convenerit ingeniis Romanis, quoniam eos ut in
publica re, ita in metrica plus severitate institutorum et
aequata inter omnes industria quam unius aut alterius
hominis singulari praestantia et eximia indole optinere ve-
rum erat.

Sed non minus hercule quam ad stabiliendam valuit ad
invertendam artem metrorum et dictionum grammaticorum
auctoritas. ac primum quidem certissimumst illud, eis ipsis
studiis, quae ab Hadriani Caesaris tempore plurimum apud
11103 viguerunt, nimirum restaurata vetustissimorum memoria,
quae ante annos CL 111 ludibrium verterat et contemptum,
effectam poeticae artis immutationem, qua plerosque iam in
metris Laevii et Varronis multiformem numerositatem, in
dictionibus aut hos eosdem aut multo etiam vetustiores se-
cutos esse libris primo et septimo demonstrabitur. 1100
minus ex scholasticorum placitis ortum plurimum differentiae
eius, qua classici a christianis seiunguntur poetis.

Verum quod in priore editione contendi duo fuisse apud
Alexandrinos et Romanos genera metricorum, alterum longe
prudentius et praestantius, cuius curae praeter fragmenta
paucissima perierint, alterum depravatum ac deterius multo,
sed cuius libri propter aequabilem quandam facilitatem et
mediocritatem tempus tulerint, non iam puto esse verum.
nam persuasum habeo totam antiquitatem isdem fere prae-
ceptis versuum pangendorum usam, quae hodieque extant,
idemque offuisse doctis tum temporis in metrica recte
aestimanda quod in grammatica, hoc est imperitiam aliarum
eiusdem familiae praeter Graecam et Latinam linguarum.

Immo omnia rei metricae summaria, quantumvis sint
diversa aetate, eum multo plura habeant mala et inepta
quam bona et proba, primum vivida lingua Graeca ac La-
tina et florentibus studiis poetarum optimorum ideoque 0011-
firmatis iudiciis auctores classicos (nam christiani multum

