VIII.
LIBER SEPTIMVS.

OBSERVATIONES GRAMMATICAE.

Regulis metrorum sonique legibus uti satisfacerent poe-
tae Latini, haud exiguam copiam dictionum ab eis parari
oportuit. quas ut satis recte possimus aestimare, ipsa na-
tura carminis efficitur, qua eximitur plerumque ambiguum.
eas iam deinceps curate referemus. sed ante quam exempla
dinumeremus, rationes dactylicorum et studia paucis ad-
umbrabimus.

Itaque apud antiquissimos Latinorum et eos, qui Catullo
vixere priores, cum magna fuisset flexionum dictionumque
copia et varietas, mox apud Romanos idem evenit, quod
semper alibi, ut, quo longius procederent temporum spatiis,
eo plura verba flexionesque evanescerent ex usu. quae
Augusto aequales poetae consilio et ratione temperata cum
intra' certos fines coercuissent —- neque enim ulla re seu
priores sive insequentes magis antecelluerunt quam iudicio —,
iam argenteae, quam vocant, aetatis auctores ut in metris,
ita in dictionibus pleraque pedestri sermone insolita aucto—
ritate priorum admisere pauca ipsi novantes. at ab Ha-
driani tempore antiquissimorum scriptorum admiratione rur-
sus coalita plurima ex horum libris excerpta redundarunt
in carmina neotericorum. neque enim splendores senten-
tiarum aut lumina orationis, sed potius incognita dictionum
aut insolentia flexionum petiverunt ex istis Gellius ac Fronto
cum asseclis. quamquam fatendumst huius tam perversi

