LOEER. PRIMVS. 91

rone lectionem auctorum vetustissimorum, qui vulgo iacebant,
rursus resuscitavit [Sueton. gr. 24].

Mox eiusdem vindex ac patronus extitit Hadrianus
Caesar insolentia ingenii et pravitate, qua ductum eum
Ciceroni Catonem, Vergilio Ennium praetulisse auctor est in
vita [c. 16] Spartianus. atque hic, ut solent reges rerum-
que potentes, multos habuit adseclas et adsentatores.

Inversa autem hominum iudicia ad pedestrem solum
orationem nove conformandam pertinuisse nec per se pro-
babilest et refellitur eis, quae mox exponentur. ea autem
res ideo minus advertit doctos, quod poetarum Frontoni
aequalium tantum non omnis intercidit memoria. quo magis
est notandum illud, qui soli memorantur vates eius aetatis,
Annianum et Iulium Paullum disertis verbis praedicari a
Gellio litterarum veterum hoc est Augusto priorum admodum
fuisse peritos [VI, 7, 13 XIX, 7, l, cf. XX, 8, 4]. itaque
varietati numerorum quam maxime studuere, et quidem, quod
dignissimum memoria, Laevium Varronemque potius quam
Catullum et Horatium imitati. igitur poetae qui secuti Anni-
anum ab Hadriani tempore vixerunt usque ad finem saeculi
III (eorum habes collecta fragmenta in appendice editionis
Rutilianae) in metris fuere multiformes, tenelli, arguti. unde
et minima quaeque et maxima versuum genera mirificum
in modum eis placuerunt. porro idem abstrusis laetati nu-
meris, sive quos dixi duces etiam hoc praeierant, sive ipsi
probavere primi. cui non dissimile studiost, quod iambi ac
trochaei Italici, qui olim ignorantia, mox contemptu essent
obruti, iam docta imitatione et vanitate gloriae sunt repetiti,
quali ne fingi quidem potest conatu absurdius. ac primum
quidem Appuleium satis constat in libro Ludicrorum iambis
usum Italicis. ex quibus ipse versus quosdam servavit in
apologia [226 anthol. Meycri} alterum carmen ex Menandro,
ut fertur, ductum codice Isidori Bellovacensi, qui periit,
servatumst [230 Μ.]. puto ab eo et trochaeos Italicos com-
positos, quamquam in versiculo a Nonio pg. 68 s. l. ‘abste-
mius' servato hoc:

sei fuisti quondam Athenis parcus atque abstemius

exclusi sunt a loco impari spondei. praeterea in ioculari.

