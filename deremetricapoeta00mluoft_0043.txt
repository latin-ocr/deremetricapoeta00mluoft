PROHOEMIVM. 2 3

pro ineptissimis illis ‘ec rudis ἐπ’ recte repositumst a nobis
‘erudit (ἐπ’. nam cum Culice sic et Ciri dicatur praelusisse
Aeneidi Vergilius, Aetna Georgicis, nihil extat in farragine
ista, quod ad Bucolica referre possis, nisi si Moretum
significari existimaveris.

Iam Culicem vel metricas propter causas et maxime
dicendi rationes a Vergilio alienum pridem monitum nobis.
a quo etsi satis constat et ipso epyllion de Culice com-
positum, hoc perisse existimandumst. Ciris etsi vix aliud est
nisi cento e Catullo et Vergilio concinnatus, tamen egregie
convenit priori parti aetatis Augusteae, qua etiamtum vigebat
Catulli carminum quorumlibet, non tantum leviorum, imi-
tatio. Dirarum pars prior inter Caesaris necem et bellum
Actiacum composita, nec alteram, qua continentur lusus
amatorii, cur multum post conscriptam credas potest in-
veniri. et cetera eiusdem fere aetatis ac Dirae et quidem
Vergilii vel amicorum, exceptis Priapeis, de quibus infra
dicetur.

Atque hoc etiam metricis observationibus comprobatur.
ex quibus cum haud raro sit lubricum Latini carminis de—
finire aetatem, tamen unum extat documentum sane firmum
certumque ad iudicandam eam, ductum ab 0 litterae finalis
quantitate, quo non sine magno litterarum Latinarum com-
modo Lachmannus et Hauptius in Homeri Latini et Calpurnii
carminibus sunt usi. nimirum, id quod quinto libro accura-
tius probabitur, non est credibile inde a nono u. c. saeculo
in ullo libro poetico 0 finalem et saepe produci et raro
aut numquam corripi. quare in quibus hoc evenerit, alio—
quin incerta re antiquiori potius quam novello assignabimus
ea tempori. iam in opusculis illis ita res habet. 0 brevis
numquam invenitur, ο producta sive in arsi sive in thesi
viciens quater [catal. 5, 34, 7, 3, 11, 7, 48, 53, cul. 853
2873 3753 Cir. 293 713 1503 167, 236, 261, 2983 3533 3573
3733 4163 4253 5173 5303 moret. 66, 111]. hinc apparet
non esse composita illa post Claudii Neronisve tempus. nec
est cur Augusto recentiora esse dicamus.

Ceterum hoc loco monendum Dirarum et Lydiae aucto-
rem a me plerumque Valerium Catonem positum auctorem,
non quia ab eo existimarem haec carmina conscripta, quod

