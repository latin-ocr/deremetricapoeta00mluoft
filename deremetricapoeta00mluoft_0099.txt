LIBER PRIMVS. 7 S)

minibus Varronis Atacini et Lucii Varii comparet quaeque
non multum distat ab ea, qua Catullum in hymenaeo et in
epyllio videmus uti. igitur adhibendo potius paratam artem
quam addendo novam diligentiae ac doctrinae, at non perinde
ingenii floret laude. sane illud ne iniquissimi quidem eius
obtrectatores abnuent, qualibet eum seu lege seu licentia
versus cum summa esse usum peritia et diligentia. atque
hinc est orta praeclara ars illa, qua omnes omnium popu-
lorum superavit poetas, res per ipsos numeros describendi
ac velut depingendi. ab hoc autem. ut aliis rebus plurimis,
ita metricis rationibus diversissimus fuit Ovidius. nam et
exceptionum pleraque recidit et caesurarum atque elisionum
eas leges constituit, quas ut necessarias universo artis Latiâ€”
nae progressu ne ei quidem insequentium spreverunt, quibus
magis placeret Vergilius. idem distichorum artem, quam
incohasset post Catullum Propertius, promovisset Tibullus,
perfecit talem, non ut iucundius cogitari possit singulis.
nam universis isdem ipsa quodammodo officit praestantia,
minus tamen illius culpa quam nostra, cum plerique sic
natura simus constituti, ut, quasi amphibia perpetuitatem
receptaculorum, ita ipsi nec bonarum rerum nec malarum
continuatam feramus aequalitatem.

Neque imminuitur laus eius hac re, quod Zingerleius
noster in libro de Ovidio composito, incertum subtilius an
diligentius, demonstravit plurima eum in versibus confor-
mandis traxisse de priorum aequaliumque tempore poetarum
scriptis, lascivia quidem vel urbanitate ductum, quodque
facile eius moverentur affectus, non ob paupertatem ingenii.
nam auctorum quantumvis diversorum ars ita ab eo tem-
perata, ut omnia in proprio carmine concinna constarent ac
rotunda magisque, ut memoravi, nimia aequalitas quaedam
esset culpanda.

At in saturis cum iam Lucilius mult-0 saepius hexa-
metrum adhibuisset dactylicum quam cetera metra, Horatius
solum illum usurpavit eumque sunt secuti imperatorii tem-
poris auctores Persius, Turnus, Iuvenalis. idem ex licentia
Lucilii quaedam in Saturis, multo plura in Epistulis recidit.
ad Saturarum magis exemplum se Persius accommodavit,
ad Epistularum Iuvenalis.

