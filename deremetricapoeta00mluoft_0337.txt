LIBER QVARTVS. 315

cillum Bedac testimonium [2:755il, cum diversum tueatur
Priscianus [735]., igitur vulgarem pronuntiationem, non her-
cule graecanicam licentiam secuti Pacuvius [136] et qui
scripsit pervigilium Veneris [813] per diphthongum ponunt
Capherei vel Terei ita:
pater Achivos in Capherei saxis pleros perdidit.
adsonat Terei puella supter umbram populi.

neque minus apertumst, quod Lucanus in fine metri dixit
Enipei [VIL 224]‚ 011111 ille ab omni synizesi graecanica
abstineat. quibus 'congruumst, quod hi genetivi aliquando
simplici ι’ scribuntur, sicut habes in libris Vergilii Mediceo
codice firmatum oili [aen. I, 41] et a Servio agnitum Neri
[ad aen. VlII, 383} ita apud Merobaudem fertur [1, 15]
Peli. ceterum non abhorret a vero alios alium in genetivis
istis secutos esse pronuntiandimodum. praeterea cum diph-
thongo in dandi casu etiam dixit Orphei et Mnesthei sive
Mnesthi Vergilius [ecl. 4, 573 aen. V, 184] et Claudianus
Orphei [40, 33]. ceterum Latinorum nominum fine idem
optinuisse 11011 crediderim, sed ubicumque aurei, aureis in-
veniuntur disyllaba, ea vero docta graecanicorum exem-
plarium imitatione videntur esse admissa, neque apparet
ratio sonorum. iam in genetivo declinationis quintae illud
ei, cuius prior pars initio longa fuit, mox correpta, per diph-
thongum fuisse positum a poetis difficilest ad credendum.
cur enim, ut hoc exemplo utar, cum dura synizesi Lucretius
diceret ‘aut aliae cuius desiderium insideat rei', cum ipso
usu populari suppeditaretur re [cf. Ritschel. prol. Trin. p. 90]‘?

At neutrum Bentleius quod haud dubie habuit trisyl-
labum [cf. Andr. 839]‚ nec F leckeiseno persuasit nec mihi.
quippe eu diphthongum minime esse alienam a Latinis ver-
bis probatur particulis supra allatis ceu, neu, seu, nec hercle
magis neuter potuit integram servare partem priorem quam
neutiquam, neumquam, neecsquam. quare nisi pyrrhichium
non potest non explere trochaeum, certo ut probetur diphonos
Plauti Vidulariae versu [Non. 508, 5]:

ego servabo, quasi sequestri detis. neutri reddibo.
et Ovidii [am. Ι, 14, 10]:

sed quamvis neuter, mixtus uterque color,

