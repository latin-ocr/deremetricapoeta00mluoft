LIBER PRIMVS. :31

pressus est doctorum3 vulgi carminibus quin usque ad finem
liberae rei publicae interdum sit usurpatus non intercedo.

Numeri graecanici, non abdicata, qua Livius, Naevius,
Plautus usi erant libertate, sed cum iudicio aliquo tem-
perata, in tragoedia permansere usque ad necem C. Caesaris,
111 comoedia vel ultra. adeoque senarius iambicus et septe-
narius trochaicus populari usu adhiberi numquam sunt desiti,
quae res etiam Phaedri probatur fabulis, donec primum per
imitationem antiquissimorum, quae inde ab Hadriano coaluit,
mox per barbariem, quae post M. Aurelium Philosophum
obrepsit Romanis, etiam a doctis rursus sunt recepti.

Versum longum dactylicum catalecticum sex arsibus
totidemque thesibus constantem, in quo neque arsis posset
dissolvi et pro pyrrhichio posito in thesi ubique substitui
syllaba longa, servata etiam incisionum firmitate et finiti
ordinis licentia ——- hunc igitur versum, quem incertae originis,
a Graecis tamen inventum princeps nobilitavit Homerus,
Romanorum poeticae Latinaeque linguae Q. Ennius Calaber
intulit editis Annalium libris et Saturarum. idem et disticha
primus composuit.

Prima autem Annalium editio, qua libri continebantur
VI, incohata c. a. a. u. c. DLIX, absoluta annis ferme quin-
que post.

In Annalibus, epico carmine, Ennium arte metrica
quantum posset proxime Homeri secutum exemplum adeoque
interdum lapsum imitandi studio nimio constat inter omnes.
in Saturis, quibus cetera poesis Latinae genera praeter
scaenica auspicatus est, an Alexandrinorum magis respexerit
placita, quos saepe in his ab eo constat observatos, propter
paucitatem reliquiarum incertumst.

Ceterum paullo etiam prius, quam hic vir quae dixi
metris adhibitis artis priscae vias ac rationes prorsus in-
verteret, videtur vetus illud vatis vocabulum, quo usi sunt
antiquissimi ad poetam significandum, abisse in contemptum.
certe Naevius epigrammate sepulcrali et oratione grandi
gravique maluit se dici poetam:

immortales mortales si foret fas flere,
flerent divae Camenae Naevium poetam,

4ss

