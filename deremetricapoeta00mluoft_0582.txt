556 OPVSCVLVM 11.

eos — , quis iam credet illos popularia carmina nuper illata
potius et paene ignota quam vulgo optinente et a parentibus
accepta composuisse oratione? quodsiquis sibi persuaserit
apud ipsos Italos provenisse primum antiquae artis con-
temptum, eo certius firmabitur opinio supra proposita. nam—
que cum ad Galbae usque imperatoris tempus carmina po-
pularia, quae feruntur apud Suetonium, plane quantitatum
et elisionum servent leges, non potuit invalescere modulus
rythmicus ante finitum saeculum a. u. c. nonum. ceterum
etsi plurimas propter causas facilius Latinum sermonem
quam Graecum corrumpi potuisse haut nego, tamen non om-
nino certum, quod dicit Henrichsenus [de vers. polit. p. 25
ed. German] non ante medii quod dicitur aevi tempora
extitisse apud Graecos qui accentum grammaticum quadani-
tenus in pangendis respicerent carminibus. etenim cum iam
Georgius Pisides, per priorem saeculi septimi partem qui
fuit, interdum eam sequatur rationem, ut vocalis quaelibet
sequente una consona sit communis, praeterquam quae pro
ambiguitate mensurae diversis distinguuntur litteris, apparet
hercule illius temporis Graeculos tam fuisse ignaros quanti-
tatum tamque obnoxios praeceptis scholicis, pessimis quidem
pariter atque ineptissimis, ut propius absint ab arte metrica
veterum Latinorum non Venantius modo et Eugenius, Ro-
mani homines, sed barbari Beda et Rhabanus. quodsi docto-
rum hominum tantillam videmus in certissimis antiquorum
placitis reverentiam, qualem tandem vulgi fuisse existima-
bimus? at extincta peritia legum prosodiacarum et me-
tricam cito perire oportuit fuit observantiam. quare non
aberrabimus a vero statuentes ultimis Romani imperii tem-
poribus invaluisse apud Graecos poesim rythmicam. apparet
autem multum increbescente fide christiana promotum esse

· recentis genus artis, primum quod gratius fuit sacerdotibus

et episcopis novos numeros, quam qui Vergilii et Ovidii et
paganorum auctorum aemulatione temperarentur, optinere
in vulgi carminibus, deinde propter eum formae contemptum,
qui ab orientalibus gentibus per quartum quintumque sae-
culum cum fluxisset ad occidentales, non pluris quam templa
et statuas deorum habuere plerique ipsum metricae antiquae,
ut ita dicam, aedificium.

