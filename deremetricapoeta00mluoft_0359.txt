ΙΛΒΕΒ QVARTVS. 337

dentius, Paulinus, Venantius, quamquam et hi pro diversitate
carminum variant.

Nam ad hos pariter et ad classicos pertinet illud, ut
metris dactylicis iambicisque longioribus, et maxime quidem
si prolixiore decurrant opere, maior cedat elisionum et fre-
quentia et licentia quam vel brevioribus eiusdem numeri vel
logaoedicis. omnino quo quis breviores tenuioresque com-
posuit versus, eo cautius usus est copulandis vocalibus.

Porro auctores pro diversitate vel librorum vel tem-
porum mutarunt artem. ·

Ita Catulli continui hexametri cultiores metris ceteris,
et Vergilii non idem usus in Bucolicis Georgicisque et in
Aeneide nec Horatii in lyricis iambicisque et in Saturis.
a Saturis autem rursus differunt Epistulae. praeterea ab
eodem in ultimo carminum libro et hymno saeculari non
elidi longas notavit Lachmannus, quem tamen duae latuerunt
exceptiones [1, 35 sq.; 3, 24]: ‘cur facunda parum decoro
inter verba cadit linqua silentio?’ ‘quod spiro et placeo, si
placeo, tuumst'. ex quibus hoc exemplum mollius, quia iam
tum titubabat 0 finalis vel in verbis non iambicis. — ita
Seneca in choricis longe alia arte utitur quain in diver-biis,
et Petronii carmen de bello civili, quod epicorum imitatur
libertatem, diversum elisionum frequentia a relicuis. prae-
terea Statius et Corippus in Achilleide et laudibus Iustini‚
quos novissimos composuere libros, cautiores fuere admit-
tenda elisione quam in ceteris operibus. denique Columba-
nus cum in hexametris haud raro utatur eadem, ab adonio
ad Fedolium prohibuit.

Nec raro inveniuntur apud poetas Augusto posteriores
carmina, quae vel omnino careant vocalium concursu vel
eundem admittant infrequentissime. notavit rem in Calpurnii
Bucolicis Hauptius nec minus in panegyrico Pisonis, quem
ille haud improbabiliter huic ipsi adscripsit auctori. —-
praeterea idem observandum in multis carminum minorum
auctoribus, quamquam res plerumque fugit criticos. veluti
in carmine de sole [poet. l. min. IV, 434], cuius sunt versus
LX, quotiens ab novissimo editore admissast elisio, totiens
fallitur. qui ne hoc quidem intellexit, v. 22:

fluctibus ac nitidum tollit caput aether in altum

L. Muelleri; De r. m. p. L. 2⁸2

