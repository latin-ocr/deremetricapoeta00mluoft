LIBER PRIMVS. 59

maxime in fine operis, tamen praemonebimus illud, tanto
esse potiores huius hexametros quam mopstokii, quanto
aptior est Latinus sermo Teutonico ad leges metrorum et
quantitatum rite optinendas, ut non iniustus videar futurus
arbiter, si in pari versuum numero totidem bonos apud
Ennium reperiri affirmaro, quot malos apud Klopstokium.
nam nec illud satis amplum satisque honorificum quod Ni-
burius de arte Ennii tulit iudicium [Vorlcs. iib. rom. Gesch.
II, 196 sq.], nec est magni momenti, quod eundem Gellius
refert [XIIL 23, 18] minime fuisse solitum servare numeros
hexametrorum. fuit enim Gellius, ut Quintilianus, vix suorum,
nedum antiquorum temporum artis metricae satis ampla
peritia. quare hunc specie deceptum existimo. tantumque
abest, ut Ennium diversae a posterioribus licentiae vias
pangendis versibus optinuisse credamus, ut potius eius artis,
quam varie mox perpolitam ad finem perduxere Vergilius
et Ovidius, illum ipsum fuisse primum auctorem satis certo
constet pignore. nam et iambi eiusdem et trochaei alienissimi
fuere ab scaenicorum,

Ennii auctoritas quanta fuerit apud posteriores, in vita
eius [pg. 270 sqq] est expositum. quae quidem pariter
ingenii tanti adauctast admiratione et studiis doctorum,
qui post devictum Persen cum quaerere coepissent de gram-
matica Latina, Cratetem primum Malloten, mox alios secuti
e Graecis, non potuere non teneri cura eius, qui linguam
Romanorum mirificum in modum et perpolierat et ditaverat.
quanto autem iuventus tum amore fiagrarit litterarum grae-
canicarum apparet cum aliunde, tum ex eo, quod Sp. Mum-
mius Achaici frater a Corintho misit Romam ad familiares
epistulas facetis, ut ait Cicero [ep. ad Att. XIII, 6, 4], versi-
culis, hoc est non saturniis, sed vel hexametris dactylicis
vel, quod propius abest a fide, trimetris iambicis tetrametrisve
trochaicis.

Atque hac Ennii reverentia effectumst, ut
poetae inde ab obitu eius ad Varronem et Lae-
vium h. e. usque annum a. Chr. c. 65 extra fabulas
non uterentur metris nisi quae ab ipso in Saturis
essent adhibita, h. e. dactylicis duobus, senariis
iambicis, septenariis trochaicis, Sotadeisâ€ž

