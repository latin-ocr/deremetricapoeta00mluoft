LIBER PRIMVS. 77

At ex mimis temporis illius servati sunt Laberii versus
non ita pauci, praeterea sententiae Publilii Syri. quae tamen
ideo minus tutae, quod non modo aliena sunt intermixta
ab ipso puto auctore anthologiae huius, quam Augusti tem-
pore probabilest concinnatam, sed et asperiora quaedam
haud dubie mitigata, ut mutatis hominum adaptarentur iu-
diciis. medio autem aevo quantum sit saevitum in eandem.
notum plerisque. itaque difficillima et quae vix umquam
possit expediri quaestio fit de arte metrica sententiarum
illarum. ⁷

Nec tamen potest ambigi, quin et limae studio comici
aetatis illius omnes superaverint priores et paucissimis con-v
tenti fuerint metris, h. e. iambico et trochaico usitatissimo
quoque exclusis fere anapaesticis, creticis, bacchiacis, quorum
exempla apud eos paucissima et plerumque suspecta.

Iam ad Augusti tempus antequam transeamus, quod ab
anno 44 a. Chr. ad 14 p. Chr. pertinet, paucis age demon-
stremus, quid commodi quidque exempli ex aequalium Ci-
ceroni studiis metricis redundarit ad poetas insequentes

Ac primo notandum loco eos haud exigua fuisse au-
ctoritate apud multos eorum, qui Augusti temporis vixerunt
priore parte h. e. usque ad Horatii fere mortem. sane non
sine fastidio eorum Horatius, ubi de poeta quodam agitur
malo [sat. I, 10, 18], scripsit haec:

neque simius iste
nil praeter Calvum et doctus cantare Catullum.

cui praeter nimiam imitationem Alexandrinorum metrorumque
copiam nimiam id maxime videtur displicuisse, quod neque
in materia carminum neque in numeris eligendis recto ubique
usi essent iudicio neque aut in elocutione autin metrica
abdicassent omnino veterum rusticitatem, quantumvis eam
insectarentur. at aliter longe Vergilius [buc. 9, 35]:

nam neque adhuc Vario videor nec dicere Cinna
digna, sed argutos inter strepere anser olores;

porro Lydamus [III, 6, 41];
sic cecinit pro te doctus, Minoi, Catullus
ingrati referens inpia facta viri,

et secutus hunc Ovidius iuvenis [am. III, 9, (51]:

obvius huic venias hedera iuvenalia cinctus
tempora cum Calvo, docte Catulle, tuo.

