200 LIBER TERT1vs.

Praeterea principalis caesura si durior inciderit pro-
pter partium inaequalitatem, potest altera ei accedere sub—
sidiaria, velut in heroico metro penthemimeri bucolica,
hephthemimeri trithemimeris.

Apparet vero non referre, caesura qualicumque ad-
hibita utrum idem cum principali an diversus oriatur nume-
rus, nisi quod hic tum erit gratior, cum efficitur eo, ut in
medio versu accentus rythmicus et grammaticus possint
dissidere.

Sed primum omnium anquirendum< illud, an divisione
facta canorae evadant partes. quas esse concinnas probas-
que maxime evincetur eo, si ordines illis effecti et ipsi
aequarint versus. itaque melior accidit in dactylico hexa-
metro penthemimeris quam in trimetro iambico, quippe qua
in hoc unus, at in illo bini oriantur versus novi. nec minus
in heroico numero bucolica incisio potior est trithemimeri,
quoniam altera versus adonius, altera choriambicus numerus
non per se constans procreatur.

Igitur ut iam breviter complectar modo exposita, cae-
sura admissa — quae quidem ob solas evenit rationes me-
tricas — bini oriuntur ordines numerorum finita orationis
parte distincti, quorum prioris in termino diutius retardetur
vox quam in relicuis versus sedibus praeter extremam om-
nibus. et cum alioqui pedum ac verborum confusiones diver-
sitatesque non separandis potius quam coiugandis inserviant
versus partibus, una caesura semper ad dirimendos et di-
stinguendos facit numeros. apparet autem ob similitudinem
institutorum haud raro convenire incisionis legitimae loco
non minus quam fini versus syllabam communem.

Quae cum ita sint, nihil obstat, quin rationes expositae
quatenus usu observentur auctorum doceatur,

Igitur versus nulla systematum synaphia iugatos in-
cohari oportere pariter ac finiri integro vocabulo tam probe
intellexere Romani, ne semel quidem apud eos ut reperiatur
tale, quale habes noto exemplo Simonidis [131 ed. Bergk.]:

ἦ μέγ’ Ἀθηναίοισι φόως γένετ’, ἡνίκ’ Ἀριστο-
γείτων Ἵππαρχον κτεῖνε καὶ Ἁρμόδιος.

quod nequis casu evenisse credat, cavetur eis quae Ovidius

