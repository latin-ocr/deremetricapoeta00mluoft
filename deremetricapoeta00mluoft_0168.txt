146 LIBER sncvsnvs.

res in versibus Latinis quam in Graecis. contra quod saepe
insolentiam metri compluribus simul rationum earum de
quibus exposui videmus excusari, eo acrior eveniet pruden-
tibus admiratio veterum poetarum, re ipsa qui comprobarint
ingeniis probe institutis legum firmitate inuiti vel licentiam.
praeterea cognitu haud absurdus mos poetarum Romanorum,
epicorum maxime, multiplicandi uno versu exceptiones, qui,
cum specie prima possit videri solitae horum normae esse
dissimilis, altius introspicientilms apparet congruens omnino
et aptus. quippe eam haud dubie ob causam descenderunt
ad placitum tale vates illi, quod, unius metri exiguitate
spatii facile dilabentis e memoria insolentiam cumulatam
iam plurimorum versuum integro decore cum compensarent,
facilius potuit servari severitatis Latinae proprietas quam
dispersa passim licentia..

Igitur nihil iam obstat, quominus propriam huius volu-
minis materiam, h. e. varias diversorum pedum formas or-
dine expediamus, quod eo laetiore animo opus aggredimur,
cum non alia in re plenius appareat insignis Graecorum et
magis Romanorum suptilitas et elegantia.

Et primum quidem omnium rationes apponam metricas,
quarum, cum sint certae firmaeque, velut fundamento niti
oportebit omnem huius libri disputationem.

Itaque prima lex est, ut in metro Latino po-
dis dactylici non possit solvi arsis.

Dubitatum multum a doctis de Ennio, cuius ab hexa-
metris Hermannus [elem. doctr. metr. 347] aliique non alienum
putarunt proceleusmaticum sive anapaestum. qua de re eo
difficilius est iudicium, cum non abhorreat a vero rationes
illas falsissimas et perversa interpretatione Homericorum
quorundam versuum ortas, quibus adducti grammatici non-
nulli et acephalos numeros et myuros et quos nonâ€˜? in
Iliade et Odyssea deprehendere sibi visi sunt, non ignotas
fuisse Ennio, studiosissimo et ipsi, siquis fuit alius, rerum
grammaticarum eodemque minime alieno a grammaticis
minutiis argutiisque. igitur retractatis ante annos decem
carminibus eius rem in medium reliqui, cum praesertim
exempla proceleusmatici vel anapaesti contra artem positi
omnia in primo constent pede, qui maiorem quam ceteri

