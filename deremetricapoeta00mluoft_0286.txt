264 LIBER TERTIVS.

ne Seneca quiden] id admisit saepius, cuius sunt haec [Troad.
10183 Herc. Oet. 1543]:

nemo se credet miserum, licet sit.
iusserint nasci. iacet omnibus par,
quem parem tellus genuit tonanti.
quae antitheti figura seu repetitis excusantur vocabulis.

semel etiam vitiose Paulinus [17, 145]:

ducat hunc aeque famulum suum dux.

numquam similia protulere Statius, Ausonius, Prudentius,
Sidonius, Luxorius, Fortunatus. porro versum adonium cum
unum habeat Horatius talem l. IV [11, 4] ‘est hederae vis’‚
at alibi vix inveneris simile praeter hoc Paulini [ib. 72]
‘quae rapiunt te'. porro in metro asclepiadeo minore etsi
Flaccus dactylum post basin positum aliquando dactylico
extulit verbo, illud exceptis paucis Terentiani exemplis stu-
diose evitarunt insequentes. ita phalaecii versus fini iden-
tidem cum adhibuisset Catullus monosyllabum polysyllabo
proxime praegrediente, id Statius semel fecit in enumera-
tione nominum:

non leves alicae nec asperum far,

itaque simili excusatione Sidonius:

hospes, taurus, Eryx, aves, Lycas, fur.
idem aliter:

pars contraria nil timens tuam vim.
alibi violari artem non memini.

Ceterum in rythmis dactylicorum enarrandis omisimus
quaedam specie magis quam re aliena et vulgo usitatae
tmesi obnoxia. veluti quis credet artem laedi ea re, quod
in fine hexametri fertur apud Calpurnium ‘vixdum bene
florenz’, apud Silium ‘et superesse'?

Iam ut tertiam ultimamque huius libri partem absolvam,
non magis quam grammatici accentus rationes sensuum spatia
et clausulae enuntiatorum pertinent ad numeros metrorum
disponendos. quod non potest esse mirum cogitantibus ne
pedestri quidem sermone concentus ut ita dicam logici ullam
fuisse potestatem ad invertendos accentus seu quantitates.
praeterea idem probatur concessa poetis libertate traiciendi
vocabula, quae, ut in una sententia nihil paene interest quo-

