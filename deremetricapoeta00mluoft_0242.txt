220 LIBER TERTIVS.

Sed enim iam quaerendum erit de caesura, quam novam
sibi visus est repperisse Lachmannus [pg. 415] inter collique-
scentes syllabas. igitur statuit ille, ea si versus sede, qua
legitime ponitur caesura, constet initium verbi, cui iugetur
per elisionem praecedens, quod in longam vocalem vel con-
sonam m desinat, fieri recte incisionem inter media haec
vocabula, utique adiutam synhaeresi, ut bene habeant ab
arte metra haec:

in vino esse, ubi qui invitavit dapsilius se.
sic animis natum inventumque poema'iuvandim

vitiosa sint talia:
Vulturnum quasque evertere silentia Amyclae.
non quivis videt inmodulata poemata iudex,

quam veram esse opinationem nullo mihi persuadebitur
pact-o. ac primum quidem non capio, qualis ratio fuisse
elisionis videatur Lachmanno. nam sive eximi statuetur
finalem in vocalem vel m desinentem sequente voc-ali sive
potius synizesi obscurari, illud, quantum ego sciam, non fuit
qui dubitaret, eam nisi admisso hiatu non habere vim in
metro. quam opinionem quod contemnere maluit Lach-
mannus quam confutare, equidem satis miror. iam cum nec
ipse invenerim, qui possit labefactari, apparet in versu tali:

010 animis natum inventumque poema iuvandis

caesuram, si inter colliquescentes fiat syllabas, non extare
potius post tertiam arsin quam post thesin secundam, qua-
lem heroicum metrum non recipit. praeterea non intellego,
cur incisionem istam precariam non permiserit fieri Lach-
mannus, nisi si esset elisio aut longae aut in m exeuntis
syllabae, ut vitiosus ei videretur versus talis [Lucr. ΙΙ, 1059];

sponte sua forte offensando semina rerum.

nam quod videtur timuisse, brevis ne plane synizesi absor-
beretur, id aliter habere infra demonstrabo. sed vel ob id
falsam esse sententiam istam existimo, quod ita efficitur
Horatium et Silium versus caesura carentes admisisse. neque
tamen versibus, qualis est ‘Sic animis natum inventumque
poema iuvandis’, abest incisio legitima, sed constat ea per
licentiam tmesis post syllabam, in qua fit elisio, quam quidem
utique necessest praepositionem esse [cf. Bentl. ad. Hor. carm.

