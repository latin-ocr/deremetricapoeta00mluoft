LIBER PRsMVs. 73

mox subiectumst distichon tale [Non. 460, 22]:
hospes, quid miras nimio curare Serapim,
tantidem quasi non curet Aristoteles.

ita enim fere videntur haec restituenda.

Et potuit eo facilius induci Varro ad permutanda et
multiplicanda versuum genera, quo magis ceteros Menippeae
saturae auctores digressionum superat frequentia.

Sed longe diffillimumst haud raro dispicere, utrum prosa
an versibus contineantur verba illius, vel propter genus ora—
tionis, quod cst secutus. etenim quod suarum ‘et Lucilii
saturarum proprium csse testatur Horatius, si tempora certa
modosque eripias perturbatis verbis, non iam inveniri velut
membra carminis disiecti, id etiam magis dicendum de
Varrone, quippe quem sit certum libris suis addidisse multa.
quae cum aliena essent a poetica ad fabularum historiarum-
que et antiquitatum nec non ad philosophiae, rhetoricae.
grammaticae aliarumque disciplinarum doctrinam pertinerent.
verum cum aliquando Ciceroniani temporis poetas in eligenda
materia parum fuisse felices et quaedam eorum carmina vix
alia re nisi numeris differre a prosa supra memorarim,
apparet non ideo secludendum a verbis Varronis metrum,
quod tenuia nimis videant-ur vel humilia. veluti quis prosa
scripta negaret quae secuntur, nisi certo constaret de versibus
[Non. 486, 43 46, 203 156, 21]2

candidum lact e papilla cum fluit, signum putant
partuis, quod hic sequatur mulierem e partu liquor. —
ideoque alterum appellamus a calendo caldorem,

alterum a fervore febrim. —
mugit bovis, ovi’ balat, equi hinniunt, gallina

pipat.

Augetur autem difficultas rei multitudine ac varietate
metrorum, quibus usus est Varro, nec non frequentia nume-
rorum trochaicorum et iambicorum. qui cum pro natura
linguae Latinae vel in prosa facile oriantur, in fragmentis
plerumque brevibus utrum versus sint constituendi iambici
vel trochaici necne, quod identidemst dubium non erit mirum.
placet tamen e'a ratio emendandi has saturas, ut in corruptis
locis, si cetera numeros non abnuant, eae potiores habeantur
coniecturae, quibus versus eliciantur, etiam ubi aliae non
erunt malae nec ineptae. nam frequentius videri a Varrone

