LIBER SECVNDVS. 143

parantes sermonis alieni peritiam, adulescentuli nostri, qui
carmina factitant, reperiuntur sudantes laborantesque in
studiis προπαιδευτικοῖς metrorum eis, quae ut ad omnium
pariter eruditionem liberalem pertinentia scholae attribuerunt
veteres. — ita magis exculta ars comparet Horatii in Epistu-
lis quam in Saturis, Statii in Achilleide quam in Thebaide,
Corippi in laudibus Iustini quam in Iohannide.

Ceterum quamvis verum sit poetas plerumque, quo
longius procedunt in studiis, eo magis curam intendere, est
tamen ubi contrarium eveniat. veluti satis notum Sophoclem
et Euripidem inde ab anno fere 425 plura sibi in numeris
tragoediarum permisisse quam antea. atque Horatius in
IV lyricorum, quem post tempus satis longum addidit prio-
ribus, cum intenderet artem exclusa ab anacrusi metri
alcaici brevi et bis, non saepius [1, 353 3, 24], elisis longis,
remisit eandem adhibita magis quam ante caesura trochaica
in versu sapphico. item ab Ovidio laxioribus adstrictos
frenis pentametrorum exitus post exilium cui ignotum?

Praeterea potest fieri, ut poetae vel cultissimi, sive
amore antiquitatis sive studiorum proprietate ducti vel lu-
dendi cupiditate [cf. Pers. 6, 93 Martial. XI, 90, 4 sq.], aliena
ab aequalium usu sustineant aliquando inserere carmini.

V. Nec non refert permagni novisne an pridem vulgatis
numeris utantur poetae, quoniam ut in vita, ita in arte
plurimum iuvamur exemplis. quae vel si mala sunt ad
verum inveniendum viam communiunt3 quid, ab omni prope
parte si perfecta? at per vacuum incedenti cum gloria in-
tendi pericula. quare non est mirum antiquiores Romanorum
nonnumquam inelegantia lapsos, donec stabilitis metricae
Latinae legibus ad firma eademque sana placita se verterunt
insequentes.

VI. Et tractata plurimum et tractandast materia imi-
tationis veterum poetarum. in qua illud plurimum curan-
dum, praesertim in Latinis poetis, ne aut parum simus dili-
gentes aut nimium. etenim cum collegiorum poeticorum
contentionibus ipsaque natura linguae Latinae, quae ali-
quanto minus idoneast numeris dactylicis quam Graeca, cito
formulae quaedam elocutionum evenissent, suo quaeque
metro aptissima, item finales eo magis adhiberentur usu,

