88 LIBER Pvas.

vestigium. sed quod apud hos subinde extant versuum
genera, quae non prius apud Latinos inveniantur, minime
hac re infringitur observatum istud. etenim ut omittam
Laevios et Varrones haud dubie usos metris quibusdam,
quorum nunc quidem tertio demum quartove post Christum
natum saeculo reperiuntur exempla, apparet enchiridiis
grammaticis, quae extant, multas numerorum species edoctos
in scholis pueros, quae aut nullo aut perexiguo apud poetas
veteres fuissent usu. praeterea qui per tantum spatium
temporis primum Graecorum hominum, mox suorum usi
essent institutione, eos abhorrebit a probabilitate aliquando
ipsos nova protulisse metra? neque vero Vergilius Horatius-
que metricorum solum placitorum similitudine Homeri et
Alcaei noscuntur imitatores. abstinuere autem ab aemula-
tione Graecorum principis p. Chr. n. saeculi poetae modestia
elegantiaque ingenii, insequentes antiquissimorum auctorum
Latinorum studio, cui adeo effuse optemperarunt, ne popu-
larium quidem libris, post Augusti mortem qui provenissent,
ut iam vacarent. idem ultimorum imperii Romani temporum
scriptores amor, praeterea ingruens undique barbaries a
pernoscendis Graecis prohibuit. itaque cum in eo subsisterent
a Tiberii tempore auctores, ut paratis priorum uterentur
copiis, dignum tamen memoria istud, quod miro consensu
Aeolica versuum systemata repudiarunt. cuius rei anti-
quissimum exemplum praebet Seneca. qui cun] in Medea
[579—606] septies posuisset stropham sapphicam, qualis est
apud Horatium, toties continuavit alteram [607—669], qua
versus adonios singulos subnexit octonis hendecasyllabis
sapphicis. idem plerumque singulis versibus Horatianis
veluti sapphico sive asclepiadeo usus est ad taedium usque
repetitis et exclusis supplementis horum legitimis adonio
atque glyconeo. atque eiusdem perversitatis multa apud
christianos poetas inveniuntur exempla. quid quod veteris
artis adeo seu non gnari suere sive incuriosi, ut ne tum
quidem Horatii placerent ipsis systemata, cum versus eorum
eodem, quo ille, iugatos adhiberent ordine. velut a Prudentio
peri stephanon c. 12 et epilogo scriptorum eadem usurpata
metra, quae ab illo Ι, 4; II, 18, sed per disticha. sane
verae Horatii metrorum rationes ut primo contemptu, ita

