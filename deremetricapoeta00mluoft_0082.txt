62 LIBER PRIMVS.

recto abstinuit. verum in moderanda arte progressum non
casu factum apparet, sed certa via institutum eundemque et
aequalibus probatum et posteris. nam qui post Lucilium
saturas scripsere, Varronem si exceperis, cuius diversae
fuere rationes, solo sunt usi hexametro dactylico. omninoque
a paucis admodum insequentium lectas respectasque eas
Lucilii librorum partes, quae constarent iambis vel trochaeis,
quaestionum Lucilianarum capite II demonstratumst.

Similis Lucilio parque numerorum modestia fuit Accius.
cuius Didascalica sotadico fuere metro, Pragmatica trochaico.
atque illis poesis Graecae ac Latinae et maxime quidem
scaenicae historia tractata, his etiam expositum de rebus
scaenicis. Didascalica quo metro essent composita (nam
ante existimabantur eodem scripta quo Pragmatica), primus
intellexit Lachmannus. cuius invento non repugnat, quod
a Buechelero duo senarii detecti in illis [L 5]:

falsifica (dest syllaba), audax, gnati mater pessimi,
odibilis, natura impOS, excors, ecfera.
nam haec cum aperte sumpta sint ex tragico, licuit, ut
saepius factum videmus apud Terentianum, numeris referri
non mutatis. quamquam idem facile potuere accommodari
Sotadeis, ut demonstratum in editione nostra. Parergis sive
Praxidicis (nam unum videtur fuisse opus diversis nominibus)
agri colendi praecepta trimetris tradita. at Annales hexa-
metris conscriptos cur suspectarit Bernhardyus [hist. litt. lat.
pg. 394 ed. III] non intellego (nihil enim in eis inest, quod
alienu-m videatur ab aetate Accii) nec magis qui potuerit
Krausius [de historicis lat. pg. 176] statuere eis sicut car-
mine Enniano res bellicas Romanorum celebratas, cum pri-
vatam potius vitam cultuumque et morum priscorum originem
ac progressus descriptos his libris sit probabile. denique
ab Accio etiam disticha composita Plinii epistulis demon-
stratur, qui [V, 3, 6] eum memorat inter auctores levium
carminum et lascivorum, qualia eodem metro tum tem-
poris ediderunt Lutatius Catulus, Porcius Licinus, alii. miro
quippe errore lapsus Lachmannus a Plinio Didascalicon libros
et quidem propter infame Sotadicon nomen tangi statuit
[opusc. II, 72].

