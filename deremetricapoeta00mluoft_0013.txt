ΧΤ

iudicandum quam ad intellegendum aptiores, qui ad paran-
dum vulgi plausum idem commendarent.

Nec tamen huius est loci de illa re pluribus disserere.
accedit quod, ut alii multi, ita nos, cum alibi tum in libro,
quo antiquitatis studia apud Batavos sumus persecuti, et in
vita Ritschelii de eadem cum cura disputavimus.

Itaque hic satis erit dixisse, eam videri nobis iam con-
dicionem temporis huius, ut si remota funditus· foret ac
sublata ex gymnasiorum usu lectio auctorum Graecorum et
Latinorum, eadem nunc vel maxime resuscitanda esset et
restituenda.

Etenim quod Niburius anno huius saeculi XXX pro-
fessus est se timere, ne abiecto cultu per tot saecula parto
in barbariem reccideret genus humanum, id hodie multo
magis est metuendum.

Namque constat inter omnes aliquanto acrius nunc ac—
censas partium factionumque contentiones ad pristinum sta-
tum funditus evertendum in civitatibus quam ante annos
LX multosque inveniri, qui non modo antiquitatis studia,
sed quasvis artes ingenuas et doctrinam omnem velint velut
noxam quandam et labem publicam de medio tolli. qui
quod maximam partem ex infimo prodierunt ordine, eo ipso
sunt validiores ad iudicia imperitorum corrumpenda.

Praeterea iuventus illa, quae liberali magis fruitur
eruditione, nunc propter difficiliorem multo condicionem
parandi adulta aetate victum ita exercetur rebus ad pro-
movendam humanitatem et elegantiam excolendam parum
fructuosis, ut vix in scholis, nedum relictis his in vita satis
suppetat otii, quo possint dignoscere, quid in litteris et
artibus sit pulchrum et decorum, quid turpe et damnosum.

Olim questum scimus Horatium, quod pueri Romani
ea potius docerentur a magistris, quae ad rem parandam
augendumque peculium pertinerent quam quibus exacui pos-

