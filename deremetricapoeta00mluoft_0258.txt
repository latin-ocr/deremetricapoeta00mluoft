23ss LIBER TERTIVS.

monio Quintiliani asserentis [L 5, 28] in Vergiliano illo [g. III,
2433 aen. IV, 525] ‘pecudes pictaeque volucres' mutato ob
metri condicionem accentu paenultima acuta legendum esse
volucres. praeterea. cum iudicassent quidam, vocabuli molos—
sici si elideretur finalis syllaba, retrahi a, poetis accentum,
quod non potuit fieri, nisi vulgo itidem frequentaretur, pri-
mum omnium quam accuratissime natura elisionis fuit an-
quirenda. cui obnoxiae vocales si imminutae sunt potius
quam expulsae, qui licuit illud evenire, quod ad doctrinam
suam tutandam illi sunt commenti? quare haec iam omnia
cum cura erunt examinanda.

Igitur quae de heroici versus exitu verissime observavit
Bentleius — neque enim inventis eius, sed rationibus in-
ventorum imus obviam — non credo ita posse infringi, ut
trimetri iambici proprietates contrarias ab eodem primum
declaratas memoremus. etenim ut omittam indignum esse
et alienum a modestia putare Bentleium fugisse, quod primo
optutu animadvertunt pueri, facile poterit ista increpanti
obici, quae in ultimo versu iambico aut trochaico nullo
pacto teneri potuerit observantia —— nam monosyllabo verbo
concludi versum Latinum aut Graecum nisi praecedente ora-
tionis parte aeque monosyllaba parum placet -—, iam trans-
latam in medium. quare missis talibus primum haud con-
temnendum argumentum ab Horatii et satiricorum repetemus
usu, ut apud quos non in ultimo versu quam in medio magis
curetur, ut respondeat accentui rythmico grammaticus. iam
cum eorum dictiones ac versus ad vulgarem normam accedere
et rei ⁴natura et alienorum poetarum comparatione indicetur,
nonne plurimos probabilitatis implet numeros nil curasse ho-
mines Latinos, ut congrueret accentus poeticus cum pedestri?
at tamen male esset huic quaestioni, si similia potius veri
quam vera et certa liceret de ea proferri. itaque ut, quae
priores vulgatae pronuntiationis observantia effecta esse cre-
didere, longe aliis venisse causis demonstrem, iam heroici
versus, mox relicuorum, ut quisque dignitate proximus, ratio
enarrabitur.

Haec igitur vel simillima his ante annos plus XXX
posueramus.

