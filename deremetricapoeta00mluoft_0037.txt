PROHoEMn'M. l 7

illa omni deformia absurditate ilico usurparentur communi
usu. nec vero hoc ambigetur, iam ante tertium quartumque
saeculum et Romae et magis in provinciis extitisse poetas,
qui isdem fere, quibus postea christiani, applicarent sese
regulis. quorum quidem quod tenuia iam extant vestigia
minime mirumst. etenim cum tot clarissimi vates, urbani-
tate et doctrina florentissimi et qni aeternam merito scriptis
ipsorum gloriam sperarent, vix nominum suorum reliquerint
notitiam, num auctores plebeii et semidocti plus quam
praesentis temporis desideriis et familiarium circulis satis-
facerent?

Nam et ante Alexandri Severi aetatem, qui notescere
vellent libris Latinis alienigenae, eos primum omnium doc-
trinam Graecanicam et propriam Romae urbis elegantiam
lectione plurima assequi necesse erat — unde Varro Atacinus
annum aetatis agens XXXV cum summa diligentia Graecas
litteras perdidicit —z alioquin urbanorum hominum risu et
celeri obruebantur oblivio.

Verum ubi orbis in barbariemst relapsus, nec Romae
mansit sedes imperii, iam non in artis peritia magis quam
in iure civili provincialium et Italicorum differentiam optinere
verum erat. e quibus hi plurimum pristini decoris perdiderant
cum alias ob causas tum quod pridem erat facta eorum terra
advenarum nihil Romanae indolis habentium conciliabulum.
contra illi quae natura negaverat usu et studio, in quantum
potuit fieri, sibi paraverant. ita communi omnium mediocri-
tate sive imbecillitate torpere genus Latinum. unde digitis
saepius quam auribus digessere numeros scholicisque plera-
que legibus administrarunt.

Tali vero iam facto rerum statu quod facile occupavit
scholas disciplina metrorum, quam secuti sunt plerique
poetarum saeculi quarti et insequentium, quis erit qui
miretur? quos cur christianorum nomine significarim iam
exponam suptilius. nimirum homines christiani etsi haud
sane sunt aspernati eruditionem, tamen et minoris eam fecere
quam veteres et uni optemperavere ferme placito, alienis-
simo a classicis, posse aliquando prae rerum magnitudine
loquendi artem et legem carminis contemni. quod apud

neotericos magis magisque non sine maximo damno poeticae
L. Muelleri3 De r. m. p, L. 2

