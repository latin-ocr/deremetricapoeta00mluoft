94 LIBER PRIMVS.

IX. inferis manu sinistra
immolamus pocula.
laeva quae vidos, Lavernae,
Palladis sunt dextera.

X. pusioni meo
septuennis cadus.

XI. ad mercatum eo, vilice.
quid vis inde vehi aut agi? —
agitque intus in Oppidum
anhelos Panope greges.

XII. Iane pater, Iane tuens, dive biceps, biformis,
o cate rerum sator, ό principium deorum,
stridula cui limina, oui cardinei tumultus,
cui reserata mugiunt aurea claustra mundi,
tibi vetus ara caluit Aborigineo sacello.

Intellegitur iam, opinor, quam multiformis fuerit et
tersus in metris Serenus. cuius quidem in versibus nihil
extat, quod Laevii non arguat imitationem. quanta vero
fuerint auctoritate et hic et Annianus insequentibus tem-
poribus, ea re declaratur, quod saepe utriusque metris usi
noscuntur posteriores, quodque ex tam paucis carminum
eorum fragmentis duo imitando expresserunt Ausonius et
Boethius exemplis hisce: ‘et antica Veneria properiter obiit'.
‘qui serere inyenuum volet aqrzcm'.

Igitur poetae saec. a. u. c. X fuere, ut dixi, multiformes,
tenelli, arguti, praeterea nitoris supra quam credipotest
amantes, quamquam fatendumst elegantiam nativam nullis
posse lenociniis nec fucata specie compensari.

Congruus autem varietati ei metrorum, quae Fron-
tonianorum ab aetate usque ad ultima tempora optinuit,
reperitur liber Terentiam. quem quod Lachmannus Diocle-
tiani dixit aequalem, id omnes probabilitatis habet numeros.
cui proximi ratione et tempore fuere Avitus ac Marianus,
qui dimetris iambicis res populi Romani enarravere. in
quibus omnibus agnosces rationes metricas convenientes
temporibus illis, quibus obsoleta ac trita arte vulgari iam
insolita quaeque captarentur, sive ut obruerentur lectorum
animi metrorum variantium mole sive ut deciperentur eis,
quae non deceret, versuum generibus adhibitis. - iam
Sereno similes paresque multitudine metrorum fuere Ausonius
Prudentiusque et Martianus ac Boethius Luxoriusque. ex

