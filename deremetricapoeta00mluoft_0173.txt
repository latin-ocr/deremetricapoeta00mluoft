LIBER SECVNDVS, 151

aeneidos leguntur tempestatem describentia [Sl—913 102—
123] quaeque in altero eiusdem volumine de turri in Danaos
praecipitata [ΜΟ-467] neque ulla maior est laus Vergilii
quam quod istis frequentissime pariter ac felicissime usus
est facetiis. et inveniuntur similia haud ita raro apud
Horatium Ovidiumque, minus apud posteriores, a quibus
subtiliora pedum temporis spatio aequalium discrimina pau—
latini omissa.

Praeterea quod creditur apud Ennium et Lucilium ple-
raque abundasse spondeis, cum minime probetur maioris
spatii fragmentis, ex quibus solis cum quadam probabilitate
diiudicabimus normam illorum, dubito plerumque, an eo
tantum differre veterum artem a posteriorum dicam, ut illi,
dum versus conficerent, sine lege nunc dactylos nunc spon-
deos continuando, parum videantur curasse concinnitatem
numerorum et varietatem. -—- sed enim sermo Latinus cum
plures multo longas habeat Graeco, ob id ipsum versus
dactylicos oportuit duriores evenire apud Romanos. nam et
apud Vergilium pleraque scatent spondeis, neque Ovidius
et qui proximi ei artis perfectione aut voluere aut potuere
volubilitatem Graeci carminis exaequare, sed satis habuere
longioris pedis ac brevioris quantum posset fieri exaequare
usum. itaque apud optimos hanc fere proportionem fuisse
existimes, ut ex octonis septenisve pedibus terni essent
dactyli, apud deteriores, ut ex senis bini, ceteri spondei,
cum apud Graecos contrarius obtineret modulus. praeterea
animandum a satiricis auctoribus, quo propius accederent ad
sermonis quotidiani exemplum, magis adamatum spondeum.
ex ceteris ut quisque potius ad Vergilii sive Ovidii appli-
cavit se imitationem, disyllabum trisyllabumve saepius ad-
hibuit pedem.

Ceterum omni tempore merito displicuit spondeis solis
constare numerum. de qua re Albinus, qui rem metricam
tractavit versibus, ut circa idem tempus h. e. sub finem
s. III Terentianus et saeculo fere post Rufinus, a quo [gr. l.
VI, 565] citatur (nam quod apud hunc [ib. 573] in fine eorum
qui de numeris latine scripserint memoratur Servius, id
nomen haud dubie additum ab interpolatore monacho) —

